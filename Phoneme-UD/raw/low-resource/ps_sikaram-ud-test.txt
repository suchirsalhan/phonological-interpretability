نجلۍ خپل ملګري ته لیک ولیکۀ. فکر کوم چې باران ورېږي. هغۀ هڅه وکړه چې د سګرېټ
څکولو او د شراب څښلو مخه ونیسي. غواړې چې لاړ شې؟ سامه، کړکۍ وازه کړه! هغې خپل
مېړۀ اړ کړ چې موټر پرېمینځي. د پیتر ګاونډي کټارې ته سور رنګ ورکړ. زما پلار ستا
له پلار څخه ساعت تېره دی. مریم برونز، پیتر سپین زر او جانې سرۀ زر وګټله. ایګوازو
لوی کۀ کوچنی هېواد دی؟ نۀ پیتر سمیس او نۀ مریم براون کولی شوای وټاکل شي. پۀ دوی
کې هیڅوک نۀ پوهېږي چې چا دا ولیکل. څۀ شي ته ګورې؟ ستا پۀ نظر کله راتلی شې؟ هغۀ
موټر واخيستۀ مګر ورور یې یوازې بایسکل. پیتر او مریم یوبل پۀ غېږ کې ونیول او بیا
له کوټې څخه ووتل. هغې باید خپل وېښتان جوړ کړي وای مګر د کوم دلیل له امله یې هغه
ورځ جوړ نۀ کړل. ما ګام ورسره ونۀ شوای نیولی، ځکه چې هغۀ خورا ژرژر منډه وهله. دا
لیک د پیتر له خوا دی او پرون ور رسېدلی دی. پۀ پاریس کې لویه شوې ده، د فرانسې پۀ
پلازمېنه کې. سريزه:‏ ژباړه د هرې ژبې لپاره د يوې سترې روزونکې او مرستیالې په کچه
ارزښت لري، هره ژبه د ژباړې په مرسته هم ژوندۍ پاتېږي، هم په پوهنیز، ټولنیز،
ښوونیز او فرهنګي ډګر کې ځان ته د پرمختګ لاره اواروي.‏ اوس ځینې ملتونه د ژباړې د
ارزښت له مخې دومره ويښ او هڅاند شوي، چې هر ارزښتمن کتاب په خپله ژبه ژباړي او
خپروي يې.‏ پرته له دې چې مذهبي، فرهنګي او ټولنیز توپیر د هغوى لپاره کوم بريد او
خنډ وي.‏ ښه بېلګه يې په امريکا کې هغه نوى لیکل شوى اثر دى، چې لا يې اصلي مسوده
نه وه چاپ شوې، چې د ايرانۍ ژباړې زېري يې د ايرانیانو غوږونو ته ورسېد.‏ که چېرې
په ايراني فرهنګ او ادب کې د ژباړې ونډه يوې خوا ته کړو، نو له ژباړې پرته به دغه
ژبه ډېره غني ونه برېښي.‏ همدغه رازکه اردو ژبې ته ځیر شو او د پرمخیون يا پرمختـګ
لامل يې وڅېړو، نو يوازېنى لامل چې دغه ژبه يې تر نړيوالو پولو رسولې، په اردو کې د
بېسارو او هراړخیزو کتابونو ژباړه ده، چې د نولسمې پېړۍ په وروستیو کې يې سرعت زيات
شو.‏ خو شلمې پېړۍ، دغه ژبه نژدې په ټوله نړۍ کې خپره کړه، اوس شرق څه، چې په غرب
او نورو خلیجي هېوادونو کې هم ګڼ شمېر وګړي پرې خبرې کوي او ان چې پالي يې هم.‏ که
څه هم د اردو ژبې تاريخي قدامت ډېر لږ دى، خو اوس د انټرنټ او کمپیوټر ژبه ده، ګڼ
شمېر ويونکي لري او د نړۍ له مهمو ژبو څخه ګڼل کېږي.‏ له بده مرغه چې کله کله خو
يوې ژبې ته هغه ارزښت نه ورکول کېږي، څومره چې ورسره ښايي.‏ وايي: ټیګور خپل شهکار
اثر ګیتانجلي په بنګالۍ ژبه ولیکه، خو په پیل کې يې يوازې د ګوتو په شمېر مینه وال
ځان ته رامات کړل، کله چې ټیګور دغه اثر په انګرېزۍ راوژباړه، نو د نوبل نړيواله
ادبي جايزه يې ترلاسه کړه او په دې توګه د نړيوالو نوماندو (مشهورو) لیکوالو په ډله
کې وشمېرل شو، هغه هنري متره يې هم په نړيواله کچه مطرح شوه، ځکه خو يې د خپلو څو
رخه ګرو (حريفانو) په وړاندې ويلي وو:‏ د مینې هغه خداى چې ما په شرق کې لټاوه، له
غرب څخه د مینې لاسونه راوغزول.‏ ستره ستونزه همدغه ده چې کله-کله چاپېريال نامساعد
وي او د فرهنګیانو، ادبپالو او هنرپالو لاسونو ته زيندۍ وراچوي، ګنې شهکار اثر که
په هره ژبه کې وي، خپل هنري ارزښت يې خوندي او پټ وي.‏ بېنوايان که په پاړسي ژبه
ژباړل شوى، بیا هم زياتو کسانو لوستى، د اټکل له مخې استاد حبیبي په طلوع افغان
ورځپاڼه کې برخې- برخې خپور کړى هم دى، چې لا راټول شوى نه دى.‏ خو که هر وخت راټول
او د يوه بېل کتاب په بڼه چاپ شي، خپل هنري او ادبي ارزښت به لري.‏ ژبه د پوهونې-
راپوهونې تر ټولو ښه او اغېزناکه وسیله ګڼل کېږي، چې انسانانو د خپل ژوند له پیله
تر دې دمه ترې ګټه اوچته کړې ده.‏ يوه زمانه به انسانانو د خبرو- اترو لپاره کره او
سمه ژبه نه درلوده، د خطر په وخت کې به يې یو ډول ږغ کاوه، د خوښۍ په وخت کې به يې
ځانګړې نارې او کوکې وهلې، د خواشینۍ لپاره به يې بېل اوازونه کښل، همدغو ږغیزو
توکو (موادو) د خلکو ترمنځ دود وموند، چې وروسته يې ږغیزه يا د خبرو- اترو اوسنۍ
ژبه دود کړه.‏ د ځینو لرغونو پاچايانو او ټولواکانو په وخت کې چې لیکنۍ ژبه لا نه
وه دود شوې، نو انځورګرانو به د ونو پر ډډونو، دېوالونو يا ښويو ډبرو انځورونه کښل،
د انځورونو په واسطه به يې خپل نور ملګري يا هملاري پوهول، خو کله چې لیکنۍ او
ږغیزې ژبې لږ څه نور پرمختګ هم وکړ، لیکدود رامنځته شو، چې اوس د نړۍ ټولې ژبې
ځانګړى لیکدود او لیکلار لري.‏ ان داسې هېوادونه هم شته چې څو ژوندۍ ژبې په کې ويل
کېږي، خو هلته هرې سیمې ته داسې نصاب، اداري نظام او د خلکو ژبه هماغه ژبه وي، چې د
سیمې ډېرکي خلک يې ويونکي وي، حکومتونه هم هرې ژبې ته برابر ورکوي او کوښښ کوي، چې
د خپل هېواد او سیمې هرې ژبې ته وده ورکړي.‏ درسي نصاب په هماغه ژبه وي، لوحې په
هماغه ژبه وي او خبرې اترې هم هماغسې دود لري.‏ 
