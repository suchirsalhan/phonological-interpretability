Ѡт намѣсник(а) полочьког(о) и ѡт всех муж полочан ѡт мал(а) и до велик(а) поклон
всем ратьманом болшим и всем местицем рижаном малу и велику. 

Што же есте прислали грамот(у) и свою печат(ь) и пишет(е) мъ и молитесѧ про свои
дети, штобы имъ добро и волно на ваших рукахъ ходити, а кривды имъ не чинити,
имъ дали тую волю, што же oy нас ходѧт по своеи воли, а на ваших рукахъ. 

И мы сѧ пакъ вамъ молимъ, такоже всемъ ратьманомъ и местицемъ рижаномъ, малу,
велику, штобы есте пустили нашю брат(ь)ю на наши рукы, имъ бы ходити доброволно,
а на нашихь руках, а кривды не оучинити вашимъ оу нас, а наши оу васъ. 

Ко всем ратьманомъ и местицемъ ризькимъ 

Ѡт пана Василиѧ Дмитріевича, и ѡт боѧръ полоцкых и ѡт мѣстичовъ, и ѡто всѣх
моужь полочанъ, всего поспольства, приѧтелем нашим, паном ратманом ризьскым и
всѣмъ моужом рижаном, всѣмоу поспольствоу поклон и вѣрнаѧ приѧтельскаѧ приѧзнь.
Слышали есмо, ижь, дѣи, нашее братьи мног(о) выбегло изъ Жемоити, которіи в сии
ж годъ на побитьи поимани были. Ено коли вже к вамъ нашь прибѣглъ, ино то бы
какъ дома. Ино, дѣи, кн(ѧ)зь мештерь, поимавъ их, а держит(ь) по городом. И вы
бы, пановѣ, говорили кн(ѧ)зю мештерю, штобъ велѣлъ наших людеи ѡтпускати по миру
и по цѣлованью, заню ж Б(о)жьею м(и)л(о)стью есмо ѡдины люди. А мы вамъ також
противу хочем приѧти. 

+ Бл(а)г(о)с(ло)в(е)ніе Семиѡна, вл(а)д(ы)кы полотского, ѡ С(вѧ)т(е)мъ Д(у)сѣ
възлюбленным приѧтелемъ нашимъ ратманомъ ризькым. 

Ведаите, мылые приѧтели, ѡт ѡгню много намъ и вамъ щкоты стало в нашои ц(е)ркви
оу мурованои въ С(вѧ)т(е)мъ Софеи. Ино просим васъ, своих приѧтелеи, штобы есте
намъ поволили изъвисти купити, занеже хотимъ ѡкна позамуровати. А што будеть
вашои м(и)л(о)сти надобѣ до насъ, и мы вамъ ради проти заприѧти. 

А м(и)л(о)сть Б(о)жьѧ и наше бл(а)г(о)с(ло)в(е)ніе да будеть со всими вами. 

А псан в Полотску, м(есе)ца април(ѧ) 27 д(е)нь. 

Приѧтелемъ нашим ратманомъ ризькымъ 

+ Бл(а)г(о)с(ло)в(е)ніе Семиѡна, вл(а)д(ы)кы полоцкаг(о), ѡ С(вѧ)т(е)мъ Д(у)се
возлюбленнымъ дѣтемъ нашим, ратманомъ ризьскымъ. 

Ради слышимъ ваше здоровие. 

А также просимъ васъ и бл(а)г(о)с(ло)влѧемъ, своих милыхъ дѣтеи, будуть ли оу
васъ пѣнѧзи ц(е)рк(о)вные С(вѧ)т(о)го Николы, и вы бы тымъ ц(е)рк(о)вь
С(вѧ)т(о)го Николу накрыли. A што преже сего ваша братья, старые ратманове,
давали ругу попомъ н(а)шимъ, которые пѣвали оу С(вѧ)т(о)го Николы, и вы бы, наши
дѣти, дали по тому же ругоу къ С(вѧ)т(о)му Николе попу нашему Ивану. А ѡн молить
Б(о)га за вашу м(и)л(о)сть. 

А м(и)л(о)сть Б(о)жіѧ и н(а)ша м(о)л(и)тва и бл(а)г(о)с(ло)в(е)ніе да есть со
всѣми вами. 

А псан в Полоцку, декабрѧ 29 д(е)нь. 

+ Ѡ С(вѧ)т(е)мъ Д(у)се возлюбленным дѣтем нашим ратманомъ ризьскымъ 

ꙋ Полоцку. 

3- Ѡстафью Васильевичу шесть ч(о)л(о)в(е)ковъ данников на Псꙋи. Двадцать пꙋдов
медꙋ дани дають. 

Сен(ь)ко Кгедкгольдовичъ. 

Кꙋшлеико. 

Василью Корсакꙋ шесть ч(о)л(о)в(е)ковъ, а дают(ь) тридцать пꙋдов медꙋ. 

Самъ великии кн(ѧ)зь. Довкгирдъ. 

Сопега. 

Яцкꙋ полочанꙋ во Быстрех 8 чоловеков, а Милковскаѧ землица, а Кобелковскаѧ. 

Ходорꙋ бобры гонити на себе на Начи а по Лежневцы; а нашому не надобе. 

А Ходорꙋ волость Собеж после Валфромеѧ. 

A Гридкꙋ Радковичу и с(ы)ну его Бенкꙋ Измаилꙋ и з братьею ѡтчина под Яцкомъ
Григор(ь)евичемъ. 

Сопега. 

+ Ѡт пан(а) Семена Кгедикговдович(а), воевод(ы) полоцкого, кнѧзем ризкимъ и
суд(ь)ѧмъ. 

Жаловал нам зде на имѧ поночанин Бобоедъ, што сѧ тамъ ему великаѧ кривда стала,
што там его стюрманове покрал(и), онъ тати тые поимал и бирич(у) вашему подавал.
Ино теперь и тати оу вас, и тые пенѧзи оу вас. 

Ино просим вас, штобы есте ему тое заплатили, а оучинили право, как мы вашимъ
зде право чиним и платим. 

Кнѧзем ризким и суд(ь)ѧмъ 

Ивашкꙋ Балавина землѧ на Травне, на Ꙋшаче и бобры гонити. Сопега. 

Ѡт великого кн(я)зя Казимера, королевича. 

Наместникꙋ полоцкому пану Сен(ь)ку Дедикголтовичу и иным, хто потом будет(ь). 

Дали есмо Ивану Булавичу на Ѡстровне ꙋ его ж землицы и в суседов его ꙋ- в Ысачка
ꙋ Вилодеева, а в Офонасове и в Морхинича земли на Ѡстровне бобры гонити на себе.
А нашому бобровнику не ꙋеждчати въ его землю, ведал бы Иван Булавинъ. А на Вшаце
реце и по Сомницы такъже и где бобръ станет(ь), тут ему на себе бит(и). 

А бедчаном нашого бобровника не водити в Сомницꙋ, въ его землю, покуле его
земля. 

А и борть есмо дали Ивану на Вшачы, покол(ь) его земля. А нашому бобровнику въ
го земли бобров не гонити, гонил бы Иван Бꙋлавин ꙋ своее земли. 

А дали есмо ему вечно. 

А писан в Троцех, июля двадцат(ь) девятыи ден(ь), индикта третии. 

Ѡт пан(а) Ивашка Кгоицевич(а), намѣстник(а) полоцког(о), ратманом ризким поклон.

Послал есмо к вам свои послы ѡ вашем добрѣ и ѡ нашом. Ино к нам наших пословъ
нѣтъ, а нам не ѡткажете ничем. Ино слышим ѡт людеи, што есте пограбили правых
людеи полочан, тымъ вернути не хотите ихъ товару. А мы к вам послали истьцевъ,
хто кому будеть виноват, ино бы тому было право. И вы истцѧ ѡтслали к великому
кн(ѧ)зю, а ѡнъ вам казал, што бы рекомо взѧто оу нег(о) 30 бочек вина. Ино то
неправда: взѧли оу нег(о) 18 бочек вина а 5 бочек меду, a четырѣ бочки полишил в
Полоцку вина, а собою свезлъ двѣ боцѣ вина на низъ. А в тых бочках по три
травинки. И ѡнъ всим тым клеплет(ь). Ино на наших записех и на ваших так стоить,
што жь знати истьцю истьцѧ. Ино сами свои записы ломите, а правых людеи грабите.
Росмотрите, добро ль то будет(ь)? А мы права не бороним вам. Ино коли починаете
грабити правых людеи, ино мы тѣжь протиоу наидем великог(о) кн(ѧ)зѧ державѣ
ваших купцев, и мы велим за свое побрати. Тогды будем на ѡбѣ сторонѣ смотрити
права. 

А тепере просим вас, штобы есте правым людем ихъ товаръ вернули, а хто будет(ь)
вам виноват, на том ищите, а мы за виноватым не стоим. А протиоу наших листовъ к
намъ ѡтпишит(е), ижь быхом ѡбослали к великому кн(ѧ)зю, к своему ѡсподарю, што
нам с ты оукажеть оучинит(и). 

Ратманомъ ризким 

+ Бл(а)г(о)с(ло)в(е)ніе Семиѡна, вл(а)д(ы)кы полоцког(о), ѡ С(вѧ)т(е)мъ Д(у)се
възлюбленным дѣтем нашим ратманом рижьскым всѣмъ. 

Пишем вамъ ѡ томъ, што приходить к нашеи ц(е)ркви С(вѧ)тому Николѣ, што дають
гости, а иное полаты ц(е)рк(о)вные. Ино все то беруть ваши ратманове к собѣ, а
нашему попу с того нѣтъ ничего. А тымъ было ѡбрѧжать ц(е)рк(о)вь: кое крыть, кое
муровать, ино ваши нѣмци собѣ корыстують. 

Ино просимъ васъ, своих дѣтеи, штобы есте своимъ нѣмцемъ в то не велѣли
въступатсѧ, въ ц(е)рк(о)вное. А што оу них будеть ц(е)рк(о)вное, то бы дали
нашему попу Ивану. И ѡнъ тымъ ц(е)рк(о)вь ѡбрѧдит(ь). Или ваша м(и)л(о)сть того
не въсхочеть чинить, а въ ц(е)рк(о)вное велите въступатсѧ, и мнѣ великому
кн(ѧ)зю ѡ томъ говорить, а за свое стоѧть. 

А м(и)л(о)сть Б(о)жіѧ и н(а)ше бл(а)г(о)с(ло)в(е)ніе да есть со всѣми вами. 

А псано в Полоцку, сентевріѧ 20 д(е)нь. 

+ Дѣтем нашим ратманом рижьскым всѣмъ 

+ Ратманом ризкимъ всьмъ полочанѣ чоломъ бьют(ь), ѡт вѣлика и до мала. 

Послали есмо Коурила к вамъ по колоколы, и по скалвы, и про вѣсь нарѧдъ. А даите
намъ по старомоу. А вы насъ жалоуите. А мы чоломъ бьемъ. 

А што иметь вамь Коурило говорити, и вы томоу вѣрьте. 

Ѡт бояръ полоцкых и ѡт местичовъ, и ѡт всего посполства братьи нашои,
посадникомъ и ратманом ризкимъ, поклонъ и вѣрнаа приазнь. 

Ѡ томъ вашеи м(и)л(о)сти пишемъ, што нашь брат местичь Роусан Кожчичь взѧлъ в- в
Ывана в Бобина оу Смоленскꙋ кипоу соукна. И приехав вашь брат ратманинъ Филипь,
a молвить такъ: «Наша робѧта тотъ тобе товаръ подавали, а намъ тотъ товар
приходить, и ты бы мене ѡтлезль» . «И азъ емꙋ не хотелъ дати» . Енъ пришол с
братьею своею, с ыными немци. Ени молвѧть: «Даи емоу, емоу тотъ товаръ
приходить» . Енъ послоушал тых его товарышовъ, и далъ емꙋ тот товаръ, и розлезсѧ
с нимъ, какии добрыи ч(о)л(ове)къ. И тотъ Филипъ, вашь ратманинъ, и грамотоу на
себе далъ, и тоую запис(ь) нѧлсѧ прислати, што с Ываномъ з Бобинымъ записана. А
были с нимъ Иван Высок, а Жидимонтъ, а Индрицо Герков, а Иванъ Чортовъ Палець. 

Ино н(ы)нѣ прислалъ Иван Бобинъ иного своиго приятелѧ и просить на немъ своих
пенѧзеи оу дроугое. A н(ы)нѣ было поехати нашемꙋ братоу к Новоугородоу. И мы,
его ссадившо с великое дорогы, и послали его к вам на исправоу. 

И вы бы велели его щкотоу и его соромъ заплатити. А не заплѧтите, и енъ хочеть
свое соромоты искати, занже нашь братъ братъ правъ, без вины его волочат(ь). И
вы бы ѡ томъ росмотрели. А ѡ томъ быхомъ болшого клопотоу не драли. 

Посадникомъ и ратманомъ ризкимъ 

+ Ѡт пана Василья Дмитреевича Корсака, и ѡт пана Олехна, наместника пана
Ондреева, воеводы полоцкого, и ѡт всих бояръ полоцкых ратманѡм ризькым поклонъ и
приятелство. 

Ѡ тѡм пишемь вам, помните вы сами, как вам было с нами докончаніе, што вам было
оу нас оу Лоцкꙋ корчмы не держати, ни вина на розницю не продавати, а ни пива,
ни меду. 

А про то есмѣ посылали к вам свои послы, на имѧ Федька Булавинича, а Фалел(ь)я
Севрюковича, а Ѡльферіѧ Чернѧту. И вы нашими послы ѡтказали к нам свои речи:
«Кого имете нашего немчина корчму продая, и вы его имѣтѣ и сошлетѣ к нам на низъ
ѡковавше и съ его делы» . И мы еще после того, как есмѣ к вам посыли, досыть
ваших детеи оунимали, штобы сѧ ѡни ѡт того оущунули, корчмы бы оу нас не
держали. И ѡни нас не хотели слухать, ѡт того сѧ не оущоунили: как держали, так
держали оу нас корчму. 

И мы оуже болши того не можем терпети. Оу вашего есмѣ немчина Аврамка корчму
вынѧли. А также Захарка, немчинъ, пивноую корчму продаеть. И мы ваших немець
послали к вам на низъ и съ ихъ делы. И вы бы ихъ про то казнили по их делом. А
иных бы есте ѡт того оущували, штобы и потом оу нас оу Лоцкꙋ корчмы не
д(е)ржали. Пак ли про то не имете их казнити, и нам оуже черес то к вам не
слати, хотим сами казнити, какъ мы ведаем, а вам про то на нас не дивити. Занже
заказали были есте своим торговцем к нам пива не возити. А повезоут(ь) пиво, и
мы хотим сами бочкы их рассечи и въ Двину оумѣтати. 

+ Паномъ ратманомъ рикимъ 

+ Ѡт местичовъ полоцкых и ѡт всих мꙋж полочанъ ратманомъ ризким поклон и
приятельство. 

О том пишемъ вамъ, помните вы сами, как вам было с нами докончание, што вамъ
было оу нас оу Полоцкꙋ корчмы не держати, ни вина на розницю не продавати, а ни
пива, ни медꙋ. Занже нам ѡт вас стало напасть оу тых корчмах с полтораста
рꙋблевъ. И про то есмо послали к вамъ свои послы, на имѧ Федка Бꙋлавинич, а
Фалелея Севрюковичь, а Ольферья Чернѧтоу. И вы нашими послы ѡтказали к нам свою
реч(ь): «Кого имете нашого немчина, корчмꙋ продаа, и вы его сошлите к нам на низ
оковавше и съ его дѣлы» . 

И мы ещо после того, как есмо к вам посылали, досыт(ь) ваших дѣтеи оунимали,
штобь сѧ ѡни ѡт того оусчюноули, корчмы бы оу нас не держали. И они нас не
хотели слꙋхать, ѡт того не оусчюнꙋли: как держали корчмꙋ оу нас, так держали. 

И мы оуже болши того не можем терпети. Оу вашего есмо немчина оу Аврамка корчмоу
вынѧли. А также и Захарка, немчимъ, пивнꙋю корчмꙋ продаеть. И мы ваших немець
послали к вам на низ и съ их дѣлы. И вы бых их про то казнили по их дѣлом. А и
иных бы есте ѡт того оусчювали, штобы и потомъ оу нас оу Полоцкꙋ корчмы не
держали. 

Пак ли про то не имете их казнити, и нам оуже черес то к вамъ не слати, хотимъ
сами казнити, как мы вѣдаем, а вам про то на нас не дивити. А заказали бы есте
своим торговцемъ, штобы и пива к нам не везли. А повезꙋть пиво, и мы хотимъ сами
бочкы их рассѣчи и въ Двинꙋ оуметати. 

Паном ратманомъ ризкимъ 

+ Ѡт пана Андреѧ, воеводы полоцког(о), приѧтѣлемъ нашимъ, паномъ ратъманомъ
ризьскимъ. 

Послали есмо мѣстичовъ полоцкихъ Ивана Ворушина а Васильѧ Камъшикꙋви до Риги ѡ
своихъ потрѣбахъ. 

Ино чого не добудуть оу Ризѣ, просимъ вас, своихъ приѧтелеи, штобы естѣ ихъ
пропустил(и) и далѣи Риги. 

Приѧтѣлемъ нашимъ паномъ ратманомъ ризькимъ 

+ Ѡт пана Анъдрѣева намѣсника полоцког(о) пана Ѡмельѧна, и ѡт боѧръ полоцкихъ, и
ѡт мѣстичевъ полоцкихъ приѧтелем нашимъ ратьманом ризъким поклнъ и приѧзнь по
всѧ часы. 

Про то к вам пишем, своимъ приѧтелем. Здѣсе вашь нѣмець оу нас оу Полоцку на имѧ
Инъдрихъ скололъ ч(о)л(ове)чка нашег(о) полочанина. И мы послали поньског(о)
слугу по него, с(ы)на боѧрьског(о), и ѡнъ и паньском(у) слузѣ порѣзал руки
дѣкою. А сами вы вѣдаете, коли децкого бити, какаѧ то изъброднѧ великаѧ. 

Ино штобы есте велѣли ему паньскому слузѣ безъчестье заплатити, a и том(у)
нашем(у) полочанину, которого скололъ. A здѣсе далъсѧ за поруку, што жь имаеть
там стати передъ вами, передъ ратманы ризькими, за тою порукою. А мы его послали
к вамъ. Ино штобы есте оу винѣ его казнили, какъ вы вѣдаете оу своемъ правѣ, а
нашим велѣте безъчестье заплатити. Не въсхочете ль пак нашим безъч[ес]тьѧ
заплатити, и мы за свое возмем. 

Да намъ бы есте тымъ же ѡтписали, хто ѡт насъ вамъ листъ нашь принесеть. 

+ Ратъманомъ ризькым 

+ Ѡт пана Андреева слуги, намѣстника полоцкго, ѡт пана Ѡмѣльѧна приѧтѣлѣмъ
нашимъ, ратманомъ ризькимъ. 

Пишу вамъ ѡ то, што паньскии слуга Зубѣцъ пѣрво былъ збродилъ: ѡт пана побѣгъ к
Чорторыискому, да ѡт Чорторыиского к вамъ поехалъ, да тамъ оу вашого мѣстѣра
служилъ, да ѡт мѣстѣра ѡпѧть к пану приехалъ. Добрые луди, оуступивсѧ, да за
нѣго бѣрие били чоломъ. Панъ былъ ему гнѣва ѡтпустилъ. И почалъ сѧ оу пана
просити к Ризѣ ѡпѧть, a молачо такъ: «Панѣ, тамъ статъковъ дѣржу досить» . И
панъ, ему повѣривъ, да ѡтпустилъ его и грамоты ему подовалъ до васъ, штобы вы
ему статкы выправили. И ѡнъ, да тамъ к вамъ ехавши, да пѣрѣхстилъсѧ оу вашу
вѣру. 

Ино мы вашо вѣрѣ нѣ пригонаемь. Ино того збродна Зубца выдаитѣ тому, хто вамъ
сию грамоту принѣсѣть. A нѣ выдадитѣ ль, и вы его до пана блудѣтѣ, то пакъ мои
ѡсподарь панъ оузвѣдаеть, какъ ѡ томъ ѡгадаеть. 

А мои два рубли вѣлитѣ ему ѡтослати. Нѣ ѡтошлѣть ли моихъ дву рублѣвъ, и ѧ здѣ
вашого доброго рижанина порублу оу тыхъ дву рублѣхъ, занужь тие два рубли ѧ былъ
на конъ послалъ. 

+ Ѡт пана Андрѣѧ Саковича, воевод(ы) полоцког(о), приѧтелем нашим, ратманом
Ризког(о) мѣста. 

Жаловал намъ тотъ мѣстичь полоцкии на имѧ Артѣмѣи Демѣхович, што ж виноватъ был
вашому немчину рижанину Индрику берковоскъ воску без трех пудовъ и без пѧти
гривенок. И поведаеть, што ж ѡтлезъ его чисто там оу Ризѣ. И ѡнъ пак не хочеть
ему н(ы)нѣ ѡтдати записи его назадъ, што сѧ был ему записал, чимъ виноватъ. 

Ино штобы естѣ тому полочанину право оучинили, запись тую велитѣ вернути ему.
Пак ли права тому Артѣму не вчинитѣ, и мы здесе вашим рижаном також не будемъ
права чинити. А передъ вашим Гарманом жаловалсѧ намъ. 

Приѧтелем нашим, ратъманом Ризког(о) мѣста 

+ Ѡт пан(а) Ондрѣева намѣсника, воеводы полоцьког(о). 

Здѣсе жаловал(и)сѧ наши люд(и), што их бьют(ь), колють. Ино вед(ь) сами вѣдаете,
коли ваш нѣмьчин што избродит(ь), и мы к вам опишом, а сами не казним. А наш
ч(о)л(ове)къ што оу вас избродит(ь), и вы к нам шлите, нехаи мы по своему праву
ихъ судимь. 

И вы бы нашим людемъ дали право. А не хочете дати права, ино ваших нѣмець
мног(о) здѣсе, и мы оу 10-ро имем ваших немець за шию, штобы противь нашог(о)
стало. 

Приятелем нашим, ратманом, и суд(ь)ям, и мѣстичом. 

+ Ѡт мѣстічовъ полоцкых и ѡт всег(о) поспол(ь)ства пріятелем нашим, посадником
ризькым и ратманомъ поклон. 

Ѡ том вамъ, своим пріятемъ, пишемъ, што есте лѣтось ѡ Еване дні прізывали нашю
брат(ь)ю на ратꙋшоу. Ино что боудоут(ь) наша брат(ь)ѧ перед вами говоріли на
ратоуши, и вы бы то попамѣтовали и ѡтписали бы есте к нашемоу ѡспод(а)рю панꙋ
Ѡндрею, воеводѣ полоцкомꙋ, и к намъ. А мы вам, своим пріятелем, чоломъ біемъ 

+ Пріятем нашим, посадником ризкым и ратъманомъ 

+ Почестнымъ мужомъ, приятелем нашим, ратманом рыским. 

Изде как приѣхал есмь оу Полотескъ, и купци кн(я)зя великого полочане били нам
челом, a повѣдают(ь), што ж кн(я)зь вашь мештерь полочаном оу Ризе торговати не
дал, а ещо и товаръ оу них пограбил, и суды ѡтоимал во кн(я)зя вашого мештереве
земли, што пѣши пришли к Полоцку. Такую им соромоту оучинил. Ино не имъ соромоту
оучинил — ѡсп(о)д(а)рю нашому кн(я)зю великом(у) соромоту чинит(ь). А вашим
купцом ризским оу Полоцку доброволно торговати. 

И вы бы кн(ѧ)зю своему мештерю говорили, штобы кн(я)зя великого купцом полочаном
товаръ их ѡтдал, а торговати бы дал, как издавна быва по старому. А не въсхочет
ли ѡтдати, ино зде оу Полоцку ваших купцов полно, и мы против велим товаръ оу
ваших забавит(и). А к нам бы есте отписали. 

А такжо оу Невгини оу полочан товаръ трясут(ь) а грябят(ь) и гличами поставы
колут(ь). И вы бы и ѡ том кн(я)зю своему мештерю говорили. А к нам бы есте
ѡтписали против нашои грамоты. 

А Гарман ваш нам на то слюбил и руку на том дал, што кн(я)зя великог(о) купьцом
полочаном оу Ризе торговати доброволно, и за море пут(ь) ч(и)стъ, водою и сухим
путем, как издавна бывало по старому. А дасть ли пак кн(я)зь ваш мештерь купцом
полочаном за море пут(ь) ч(и)стъ, а оу нас вашим купцом ризким пут(ь) ч(и)стъ к
Витебску и к Смоленску. А ваши записи старые оу полочан, а полоцкии записи
старыи оу вас. 

А как Гарман ваш намъ слюбил и руку дал, што нашим купцом полочаном за море
пут(ь) ч(и)стъ торговати, и мы по тому слюбенью по Гармонову ваших есмо купцов
пропустили к Витебьску и к Смоленску, ѡлиж и на Москвѣ побывали. А как слюбите
нам, што нашим купцом полочаном дадите за море пут(ь) ч(и)стъ торговати водою и
сухим путем, а мы и н(ы)нѣ ваших купцов пропустимъ к Витебьску и к Смоленку по
старому. 

А такжо послали есмо слугу своего Дашка и полочанъ до Риги своим дѣлом своими
рѣчми. А ѡтсюле поѣхали водою, а ѡтле оужо нелга ѣхати водою — замержеть, и ѡни
собѣ там кони покупят(ь). Ино прошю вас, своих приятелеи, штобы есте их
пропустили доброволно. 

Поч(е)снымъ мужомъ, приятелем нашимъ, ратманомъ ризкимъ 

+ Сии суд судил пан Ѡндрѣи Сакович, намѣстник полоцкии, и з боѧры полоцкими и с
мѣстич(и). Искалъ Евлашко Козчич на Ѡлександрѣ на Ѡскерчинич(е) оу ѡзерѣ оу
Солонци собе доли. А молыть Евлашко так: «Моѧ землѧ пришла к тому ѡзеру к
Солонцю. Чому мнѣ доли нетъ оу том ѡзерѣ? А к другому ѡзеру к Рѧсну моѧ землѧ
пришла и твоѧ, Александрѣ, ино мнѣ оу том ѡзере оу Рѧснѣ половица а оу Солонцѣ.
Чого длѧ менѣ не пустиш(ь)? А моѧ землѧ тако ж пришла, как и твоѧ» . И
Ѡлеѯ(а)ндро молыть: «То ѡзеро Солонцѣ нашѣ питомое и ѡтрублено нам, а есть и
рубежи» . И просили оу нас ездоковъ. 

И мы посылали боѧрина полоцког(о) пана Микиту Ѡплечуева а слугу нашог(о) Миклаша
Чеха. И ѡни, там ездившо, тог(о) не досмотрѣли, конца не вчинили, толко принесли
к нам рꙋбежи. И Евлашко молыть: «То, деи, рубежи неправыи» . И запросили оу нас
других ездоков. И мы послали боѧрина полоцког(о) Ходѡра Радкович(а) а Миклаша,
тог(о) жо нашог(о) слугу, Чеха. 

И Ходѡръ Радкович там ездил, а собрал мног(о) людеи добрых, да тых ребежов и с
мужми смотрили, и ѡтказал нам, што ж, деи, неправыи рубежи вси мужи положили, а
правых рубежов не нашли. И мы Ѡлександра оу том повинили. А ещо Ѡлеѯ(а)ндро
ставил ставил собе своеи земли рубеж ѡт Евлашковыи земли по речку Глубочицу. Ино
земци Евлашку ѡтвели рубеж по дорогу. Ино таѧ речка Глубочица оу Евлашковѣ
земли. И ездоки измерили ѡт речки до дороги, ино полпѧтадесѧтъ сажон. Ино
Ѡл(е)ѯ(а)ндро и в том виноватъ стал, што Евлашкову землю заходил собою. А потом
Евлашко молыть Ѡл(е)ѯ(а)ндру: «Был нам и с тобою ѡ том ѡзерѣ Солонци рядъ перед
добрыми людми. А давалъ ты мнѣ, Ѡл(е)ѯ(а)ндро, четвѣртую долю сам оу том ѡзере
оу Солонци, ино ѧ не хотел имати» . И Ѡл(е)ѯ(а)ндро молыть: «Не давал есми» . И
послалисѧ на добрыи люди, на мѣстич(и) и на землѧнѣ, на свои суседи, на имѧ на
Пахомъѧ на Ѡдинца, а на Филка Чиковчинич(а), а на Ивана Ѡникъевич(а), а на Яцка
на Козчич(а), а на Васка на Красавку, а на Пилипка на Телитчинич(а). И мы тых
поставити велели перед собою и ѡпросили есмо ихъ. И тыи добрыи люди рекли так:
«Правда и есть, были есмо при том рѧду межи ихъ, ино давал Ѡлександро Евлашку
четвѣртую долю оу том ѡзере оу Солонци, ино Евлашко не хотелъ, не брал» . 

И мы по тых добрых людеи людованью Евлашка есмо ѡправили и присудили есмо
Евлашку оу том ѡзере оу Солонци долю, поколь Евлашкова землѧ пришла, потол(ь)
ему оу том ѡзере оу Солонци ходити, и нороть при своем березе класти, и в
порубежних речках ѡт своего перега ему норот(ь) класти, и где его землѧ пришла.

А при том были боѧрѣ полоцкии: кн(ѧ)зь Федоръ Шахъ, пан Ѧцко Григорьевич, пан
Микита Ѡплечуевъ, братъ Ѧцковъ Сенко Мокидернѧтич, Волфромѣи Шипило, Сенко
Гридкович, Ѧцко Ходѡрович, а мѣстичов добрых людеи мног(о) было. 

А хто наш судъ сии рушить, велик[ому королю ви]ны дасть гривну золота. П(и)сал
дьѧкъ панскии писарь на имѧ Те[шко]. 

+ Ѡт пана Ондреева намѣстника, воевод(ы) полоцкого, пана Ивана, и ѡт бояръ
полоцкых, и ѡт мѣстичовъ полоцкых, и ѡт всего посполства приятелем нашим милым,
посадником ризкым и всим ратманом челобитье. 

Вьзьявлѧем вашеи м(и)л(о)сти, што ж кунтуръ невгискыи оубилъ нашег(о)
полочанина, доброг(о) мѣстича на имѧ Грица. И ваша бы м(и)л(ос)ть послали до
кн(ѧ)зѧ мештерѧ, штобы онъ того кунтура невгинского, того оубицу, держалъ
твердо, докуль о том осп(о)д(а)рь нашь его м(и)л(о)сть король вьзвѣдает(ь) и
панове рада осподарьская. За то бы ваша м(и)л(о)сть стояли твердо, ажбы промежю
нами болшого смутку не было. 

Приятелем нашим милым, посадником ризкым и всимъ ратманомъ 

Се аз, рабъ Б(о)жіи Ивашко Полоупѧта Михаилович, далъ есми великомоу Іѡаноу
Пр(е)дтечи оу Островъ сеножаткоу межоу дорогами Бобыницкою а Воронацкою верьхъ
Савина рꙋчьѧ Желѣзковьскꙋю о(т)цю своемоу и м(ате)ри своеи на памѧт(ь). 

А при том былъ пана Ѡндрѣевъ намѣсник, воеводы полоцкого, Вежкгаило, а изь
Витебска Мишко Володкович, а королевскыи соколникъ Еремеи, a вл(а)д(ы)чень пѣвец
шꙋринъ, а слоуг пана Ѡндреевых Данило Волынець а Станишо Ескович. А писалъ попъ
Иван, крылошанин С(вѧ)т(о)го Софеѧ, Глезнович. 

+ Ѡт пана Андрѣева намѣстника полоцком, и ѡт бояръ полоцких, и ѡт мѣстичов
полоцких. Издѣ бил нам чолом Санков с(ы)нъ Чюпринов Каръпко, што ж тот Санко
завоеван был на С(вя)тои рецѣ оу Жомотъ. То пак и- Жомоти выбѣглъ с немчином. А
пошол был к Полоцку на ѡтину. Ино, деи, пак, оу Невгини поимавше, попровадили,
деи, к вам оу Ригу, а и тыи люди есть видели, как провадили. 

Про то ж пишом своим сусѣдом, штобы ес(те) того ч(о)л(о)в(е)ка пусти, занож
ч(о)л(о)в(е)къ ѡсп(о)д(а)ря нашог(о) королев путныи ч(о)л(о)в(е)къ. Пак ли не
пустите, ѡсп(о)д(а)рь пак наш оузвѣдает(ь) корол(ь), как за свое стоят(и). 

Сусѣдом нашим милым ратманом риским. 

+ Приятелем нашим и сусѣдом ратманом ризскимъ 

Б(о)жьею м(и)л(о)стью и вѣликог(о) королѧ здоровьем. 

+ + Ѡт мѣстичов полоцких и ѡт всѣго мьста Полоцкѡг(о) приятелѣмъ нашим,
посадникоу ризкомꙋ и всим ратманом и мьстичомъ Ризкаг(о) мьста поклон. 

Ижь нашег(о) мьстича Пронка коупѣць съехал до васъ, а съ его товаромъ, на имѧ
Тораско. 

И вы бъ, ваша м(и)л(о)сть, наши приятѣли, за того ч(о)лов(е)ка нѣ стояли, выдали
бъ есте его и съ ег(о) товаром съ всимъ нашемоу мьстицю Пронкоу. Занже ваша
м(и)л(о)сть вѣдаете сами, какъ в нас право стоит(ь) межи вас и нас, што истцю
истца знати, а за виноватого нѣ стояти на ѡбѣ сторонѣ. А боудете ваша
м(и)л(о)сть стояти за виноватца, и мы также вѣдаемъ, какъ свое ѡтнѧти. 

+ Посадникоу ризкомоу и ратманомъ и всимъ мѣстичом Ризког(о) мѣста 

+ От пана Андрѣя Саковича, воеводы полотског(о), приятелѣмъ нашим, ратманом
Ризког(о) мѣста. 

Жаловался намъ тотъ мѣстич полотскии, слуга ѡсп(о)д(а)ря нашог(о) великог(о)
короля, на имя Сергѣи Мошневич, што ж дал там оу Ризѣ оу стадо два коня паствити
конюху вашомоу рискомоу. А коли захотел проч(ь) к Полоцку, ино тотъ конюхъ
пастухъ привелъ к нему ѡдног(о) коня, а другого не привел. Ино тотъ Сергѣи
жаловал вамъ на ратуши ѡчи на ѡчи и двоичикроть и с тым конюхом. Ино ваша
м(и)л(о)сть тому нашому полочанину велѣли поехати к Полоцку, а коня тог(о)
нялися естѣ ѡтискати, а толко не ѡтискати, ино ваша м(и)л(о)сть нялис(я) пенязи
к немоу прислати к Полоцку, а пастоуха тог(о) оузяли естѣ на свои руки. 

Про то ж мы к вам пишом, штобы естѣ осп(о)д(а)ря нашог(о) местич(у) коня тог(о)
верноули. А толко коня не будеть, ино ваша м(и)л(о)сть заплатитѣ емоу пенязи за
тог(о) коня, што будеть его цена, яко жь естѣ сами емоу инялися. Пак ли не
вернѣте коня, а любо пенязѣи не заплатитѣ, быхомъ не вѣлели ваших забавити здесѣ
оу Полотскꙋ. 

+ Приятелем нашим, ратманом Ризког(о)мѣста 

+ Ѡт пана Ѡндрѣя Сакович(а), воеводы полоцког(о), приятелем нашим, ратманом
Ризког(о) мѣста и всим мѣстичом поклон. 

Жаловался нам мѣстич полоцкии, слуга ѡсп(о)д(а)ря великог(о) короля на имя
Пронко Тꙋпичинич, што ж был оу нѣго его торговчик и съ его пенязми еждивал
торговывал, на имя Тараско. Н(ы)нѣ пак там к Ризѣ избеглъ, а там ѡселъ, а пенязи
Пронковы оу нѣго вси. 

Про то ж мы к вам пишом, своим приятелем, как жо и сами ведаетѣ, што вам с
Полоцком какии записи: полочанина оу Полоцку и судити, и казнити, хотя оу Ризѣ
проступит(ь), а рижанина оу Ризѣ вамъ судити и казнити по своемꙋ право. Ино
штобы естѣ тог(о) Тараска выдали Пронкꙋ и со всими его статки. Пак ли не
выдастѣ, вы жь на нас хочѣте дивитѣ, a хочѣтѣ не дивитѣ, мы ваших рижан здесѣ оу
Полоцкꙋ и трѣхъ забавим против тог(о). 

Приятелем нашим, ратманом Ризког(о) мѣста и ко всим мѣстичом ризкимъ 

+ Ѡт мѣстичеи пололоцких кꙋпцевъ ратъманѡм рискым [п]ок[л]ѡ[н] и вѣрнаа признь.

Не перьвое вам пишемь, что ж чините хвалшь в сꙋкнѣ, а в соли, а в селедцѣхъ. [И]
вы нам в том не исправлѧетесѧ, и теперьво есмо послали к вам хвалшь в селедцѣхъ
свою братью, и вы бы естѣ тѣхъ хвальшьников казнили по своемꙋ правꙋ свѣточно, а
нашеи братьи вѣлѣли бы естѣ ихъ щкотꙋ заплатити. Заньже сами вы чините, хто
приедеть к вам нашь с воском с лихим, и вы сѣмъ въеводѣ листы ѡписываетѣ, и
воевода здесѣ въскъ ѡтнимаеть, a пѣнѧзьми казнит. 

А не въсхотите ли намъ исправитисѧ, а нашеи братьи не възвелите их щкоты
заплатити, а потом намъ ѡт вас придет в чем хвальшь, мы к вам ѡт томъ фальши не
бꙋдемь послати, оужь пошлем до милостиваг(о) королѧ. Ес(ть) оу нас ѡсподарь,
комꙋ нас ѡборонити. 

+ Ратьманѡм рискымъ 

+ От пана Ондрѣѧ Сакович(а), воеводы полотског(о), приѧтелем нашим, паном
ратманом ризким всим поклон и поздровѣнье. 

И пѣрво тог(о) жаловал нам тот нашь полочанин на имѧ Сѣргѣи Мошнѣвич, што ж там
в Ризѣ дал был конѧ своего паствити оу стадо конюхом мѣстицким и наемъ заплатил.
Ино конюхи тог(о) конѧ изгꙋбили. И тот Сергѣи жаловал вашои м(и)л(о)сти на
рꙋтꙋши. И ваша м(и)л(о)сть инѧлисѧ заплатити тог(о) конѧ и с ратꙋша. 

И мы к вашои м(и)л(о)сти писали, штобы естѣ право вчинили: велели тог(о) конѧ
заплатити. И дрꙋгоичикроть писали есмо, и вы не хотѣли ничог(о) права оучинити.
Ино посмотритѣ тог(о), естли то добрѣ чинитѣ: не хочѣтѣ нашим права чинити на
нашо прошѣнье. 

А мы здѣсѣ вашим купцом всим право чиним. Ино и н(ы)нѣ просим вас, ижбы естѣ
велели тог(о) конѧ заплатити. Пак ли нѣ заплатитѣ, конѣчно велим здѣсѣ ваших
купцов, правых людѣи, пограбити. А болши тог(о) не хочом вас о то просити и
писати. 

А псан оу Полотскꙋ. 

Приѧтелем нашим милым, паномъ всимъ ратманомъ ризкимъ 

Ѡт бояръ полоцких и мѣстичевъ приятелем нашим милым и соусѣдом нашимъ,
посадником ризскым и ратманом. 

Послали есмо до вашеи м(и)л(о)сти брат(ь)ю свою, Митка Троуфановича а Павла
Медвѣдѧ, а иныхъ с ними. И што боудоутъ вашеи м(и)л(о)сти говорити наша братья,
и вы бы имъ вѣрили. 

Боярѧ полоцкые и мѣстичи вашеи м(и)л(о)сти кланѧютьс(ѧ) и челом бьють 

+ Приятелем нашим милым и соусѣдом нашим, посадником ризьскым и ратманомъ 

+ Ѡт бояръ полоцкых и ѡт мѣстичов и ѡт всег(о) поспол(ь)ства нашим мілым
пріятелем и соусѣдом, посадніком ризкым и ратманом. 

Што пішете до нас о своих кꙋпцѣх, што забавлены были в нас ваши кꙋпци, ино про
то был въздержилъ ваших кꙋпцевъ пан Ондреи, воевода полоцкыи, наш оспод(и)нъ,
што наши ꙋ Невгині были забавлены и посоромочены, и коні ѡтоиманы, а наши ж
кони. Ино про то был пан Ондреи, воевода полоцкыи, ваших въздержал, доколѣ
грамота исходить до невгинска коунтырѧ. А как грамота прішла от невгинскаго, и
ваши кꙋпци поехали добри здраво, кꙋды хто хочет(ь). 

А што пішете до нас, жалꙋясѧ на нас, што ваших кꙋпцев не пꙋстімъ мы ни до
Витебьска и до Смоленьска, а вед(ь) же, панове, вѣдаете вы и мы, што мѣжи нас и
вас есть старые записи, што же нашим мімо Рігоу ч(и)стъ пꙋт(ь) и водою и землею,
а вашим мімо Полтескъ ч(и)стъ поут(ь) и водою и землею, кꙋдѣ хто хто хочет(ь).
Ино коли нас постите по старым записем водою и землею мімо Рігоу, ино вашим
ч(и)стъ поут(ь) мімо Полтескъ и водою и землею, коудѣ хто хочет(ь). Ажь вы нам
поставлѧетѣ одінъ Юрьевъ протівъ всѣе нашее дорогы, а вед(ь) вамъ и намъ
свѣдомо, што не писан Юрьев ꙋ старих записех. И вы нам ѡтлазитѣ одным Юрьевом
противꙋ всѣе нашее дорогы. 

А што пішете до нас про давные должникы, ино вед(ь) вѣдаетѣ сами, што истьцю
истьца знати. А наш оспод(и)нъ пан Ондреи, воевода полоцкыи, вашим коупцем
дает(ь) дѣцкых а велит(ь) правити. 

А што намъ пішетѣ, што сѧ нам крівды чінѧт ꙋ вашеи земли а либо оу бискоуповѣ, а
либо ꙋ котором городкоу, ино сами и вѣдаетѣ, што нам ни с кым записеи нетъ лише
васъ. 

Ино того дѣлѧ вамъ пишем, штобы естѣ говорили кн(ѧ)зю мѣштѣрꙋ и кн(ѧ)зю
бискоупоу, штобы нашим не было щкоты на дорозѣ. 

А што повѣдаете нам, што наш оспод(а)рь, вѣлікыи король, жаловал вас по старым
записем, ино ведаете же, пановѣ, сами, што мы и- старых записѣи не выстꙋпаемъ
ничого. 

Ино хочетѣ ль нас поустити мимо Ригꙋ по старым записем водою и землею, и вы намъ
ѡтпишите симъ ч(о)л(о)в(е)к(о)мъ, хто вам сию грамотоу дасть. 

А чересъ то боудте здорово. А сія грамота ѡт бояръ полоцкых и ѡт полочанъ 

+ Посадніком ризкымъ и ратманом и всимъ рижаномъ 

ꙋ Полоцкꙋ н(а)шо село Погостъ с трима ч(о)л(о)в(е)ки и зъ их землѧми Ивану
Бꙋлавину а Сеньку Кошчичу до воли. 

Ген(варя) 5 , инъдик(т) 11 . 

Самъ великии кн(ѧ)зь. 

Сопега. 

А жоне пана Станькове Васце дал корол(ь) Ꙋлꙋ, што был Жикгимонтъ панꙋ Станькꙋ
дал, а далъ еи по томꙋ, какъ Стан(ь)ко держалъ. 

Пр(иказал) п(а)н Мих(аило), кан(цлер), а пис(ал) Якꙋбъ. А дан ꙋ Новегородъкꙋ,
инъдик(т) 13 . 

+ Ѡт пана Андрѣева намѣстника полоцког(о) ѡт Вѣрькстнѧ, и ѡт бояръ полоцких и ѡт
мѣстичовъ, и ѡт всѣго поспольства к ратманѡм ризкимъ. 

Издес(е) пишетъ к нам панъ Михаило, кальцнѣрь ѡсп(о)д(а)рѧ н(а)ш(о)г(о)
великог(о) кролѧ польског(о), воевода смольнског(о), ижбыхѡм дали право
смолнѧнину его ч(о)л(ове)кꙋ на имѧ Пашкоу. 

Ино ему мы права не бороним, до ког(о) ему боудеть дѣло. Ино тог(о) ч(о)л(ове)ка
оу Полоцку нѣ нашол. А далѣи пак изнашол тот Пашко оу вас оу Ризѣ. А
повѣдаетьс(ѧ), и вам, ратманом, жаловалсѧ. И вы ему и бирича дали. И тот Пашко и
с вашим биричом своег(о) виноватца инѧл. Ино тог(о) виноватца пришод Гарман да
силою ѡтнѧл. 

С вашим ли вѣдомомъ будет(ь) тое оучинил? А сами вы и вѣдаетѣ, как мѣжи нас и
пѣрвѣи сего право шло и до сих мѣстъ: будет ли вашъ рижанинъ оу нас виноват, ино
мы к вам шлем, а будет ли наш полочанинъ оу вас виноватъ, и вы к намъ шлѣтѣ. 

Про то ж вамъ пишом, штобы естѣ за виноватым нѣ стояли: томꙋ бы Пашку его
вановатца выдали. Занюж то ч(о)л(ове)къ королѣвъ, ѡбадва королѣва ч(о)л(ове)ка,
ино мы издес(е) иххъ хочомъ судити. 

+ Ратманомъ ризким и всѣмъ рижанѡмъ 

У Луцку у Великомъ. Казимир, Божью милостью корол полскии великии князь
литовскии, рускии, жомоитскии и иных. 

Чинимъ знаменито симъ нашимъ листомъ и даемъ ведати кождому доброму, нинешнимъ и
потомъ будучимъ, хто нан узрить или чтучи его вслышить, кому жъ того будет
потребизна. Ижъ, видевше есмо службу намъ верную а николи не омешкателную нашого
землянина луцкого, пана Олизара Шиловича, подумавши есмо с нашими князми и паны,
с нашою верною радою, даемъ и дали есмо пану Олизару Шиловичу у Луцкомъ повете
Серники а Любъче, а Горохов, а Губин, а Марковичи, а к тому два приселки,
Подлесци а Доросин, а Поворско, ижъ што выслужилъ у стрыика нашого, у князя
Швитрикгаила, у Мелницкои волости. А тое есмо дали ему его отчину, тое держанье
все, што выслужил, у в отъчину, со всимъ с тымъ, што издавна к тымъ селомъ
прислушало и какъ тепере держить, вечно а непорушно, со всими уходы и приходы,
ничого на себе не выменяа, селы и приселки, и с нивами, и с пашнями, и с лесы, и
з дубровами, и з бортными землями, и с пасеками, и с ловы, и с ловищи, и з
бобровыми гоны, и з зеремяны, и с реками, и з озери, и с потоки, и с криницами,
и з ставы, и з ставищи, и с мыты, и з болоты, и с рудами, и што в тых именьях
собе примыслить, и на новомъ корени посадить, со всими платы, што к тымъ
именьямъ прислушаеть и перед тымъ шло службами и тягостью. А дали есмо ему и его
жене, и его детемъ, и его ближнимъ, и его сочетъкомъ, вечно а непорушно. 

А при томъ были сведоки: князь Юри Семенович; воевода троцкии панъ Монивид; пан
Ондреи Сакович, наместникъ полоцкии. 

А на то потверженье того нашого жалованья и печать нашу привесили есмо к тому
листу. 

А дато у Острыне, в лето 6958, месеца июля 24, инъдикт… 

У Луцку пану Немири корол записал. У Вилни о соиме. Так написан: 

Милостью Божю, мы, Казимир, корол польскии и великии князь литовскии, рускии,
жомоитскии и иныхъ. 

Чинимъ знаменито и даемъ ведати кожъдому доброму, нинешнимъ и потомъ будучимъ,
симъ нашимъ листом, хто нан узрить или чтучи вслышить, кому ж то его будет
потребно ведати. Видевши есмо намъ службу верную а николи не умешканую пану
Немиру Резановича, и мы, подумавши с нашими князми и с паны, с нашою верною
радою, дали есмо пану Немири Резановичу и записали села с лесы, зъ дубровами, с
полми, со ставы и з ставищи, с криницами, с потоки и з мыты, и з болоты, и з
сеножатьми, и з бортными землями, и с ловы, и з гаи, и з бобровыми гоны, ничого
на себе не выменяя, тая именья, на имя: Литовиж, село Торговица, Червища,
Стволовичи, по тому, как было при великомъ князи Витовте и как тепере Немиря
держить. А можеть то собе полепъшити и розширивати, и на новомъ корени посадити.
А то дали есмо ему и записали вечно и непорушно, и его жоне, и детемъ, и его
ближнимъ, и его счетъкомъ. 

А при том были сведоки, наша рада: воевода виленскии панъ Кгастовт; воевода
троцкии панъ Монивид; воевода новъгородскии, маршалокъ земъскии, панъ Петраш; а
пан Судивои, наместник ковенскии. 

А писан у Вилни, ноября 2 ден, индикт 13. Якубъ. 

А потомъ присылал слугу с листы за королем до Городна. И корол ещо пану Немири
записал на другии листъ такъ. 

Казимир, Божю милостью корол полскии, великии князь литовскии, рускии и
жомоитъскии, и иныхъ. 

Пожаловали есмо пана Немирю Резановича, дали есмо ему сес нашъ листъ на тая
именья: на Земно а на Дубно, а на Марковъ Став, а на Сернъ, Мостишин, со всимъ,
што к тымъ именьемъ здавна, и с нивами, и с ловищи, и з сеножатьми. А поведалъ
намъ: то деи было именье брата его, Мицково. И мы ему дали вечно, непорушно, и
его жоне, и его детемъ; и его ближнимъ. 

А при томъ были: воевода троцкии пан Монивид; наместник смоленскии пан Сенко
Кгедкголдович; панъ Михаило, канцлер. 

А данъ в Городне, месеца ноября 9 ден, инъдикт 13. 

А потомъ у Вильни, на один лист написав, дали. Марта 2, инъдикт 15, коли
Швитрикгаила не стало. Якубъ. 

А Федъку, канъцлерю князя Швитрикгаилову, записал корол також, какъ и пану
Немири, на болшомъ листу; выписано на имя тая именья: Козлов, Бужаны а
Полгиновъ, а селищо Вятеро, Ступно, какъ Калечич держалъ. А при тых же панех. А
приказ тых же пановъ. Якубъ. 

А Олизару Шиловичу по тому ж корол записал отчину его: Горюхов, Марковичи,
Губин, Серики, Любче, Поворско, а к тому два приселки – Подолеци, Дорошин; а три
чоловеки, што у князя Швитрикгаила выслужилъ. При князи Юри а при пане Монивиде,
при пане Михаиле. А дан у Острыне, июля 23. инъдикт 14. Якубъ. 

У Волковыскои волости. Олехну Костевичу деветь чоловековъ. Панъ Кгастовтъ. 

Котмину дванадцать чоловековъ у Седелникох, на имя дано: Рыбичи а Шилковичъ, а
Степан, а Седелникович Денис, а Талутевичъ, а Шереико, а Юрко, а к тому пять
чоловековъ. Панъ Довкгирдъ. Сопега. 

У Валковыску Мартину осмъ чоловековъ: Мосеико, Степанец, Павълецъ, Нагивиц,
Никонъ, Игнатъ Бабичъ, Моисеи, Сидоръ. Панъ Довкгиръдъ. 

Пану Ивашку Довоиновичу Полиповичи, што перво держалъ, десеть чоловековъ. Панъ
Кгастовтъ. Логвин. 

Мишку Воишнаровичу шестнадцать чоловека, на имя Самуиловичи, дають пятипядное
лукно меду дани. Панъ Кгастовтъ, при пане Ходку, при пане Юрши и при всихъ
панехъ. Кушлеико. 

Мартину, конюшому, чоловекъ Нос. Панъ Довкгирдъ. 

Судъку да Олехну Кголикгиновичомъ земля Белякова, кузнецова, ажъ будетъ пуста,
до воли. Панъ Петраш, маршалокъ. Кушлеико. 

Миколаю Вошвиловичу Гнездо, дворец Монивидов. 

У Волковыску Некрашу 2 земли. Панъ Петраш. Сопега. 

Мартину, конюшому, чоловекъ, на имя Мондеико и з братомъ, з Кгирдемъ; до воли.
Панъ Ходко, панъ Ивашко Монивидович. 

Пану Михаилу Коликович Велкеевич земля возная, бортная. Панъ Петрашъ. Логвинъ. 

Мишку Воишнаровичу два чоловеки: Умя з братаничомъ. Панъ Петръ. 

Самъ великии княз. Немоиковичу Шемегу а Римъку дворец Довкгаилов Воишвиловича.
Логвинъ. 

Кореиве пять чоловековъ: Курмис, Леоди, Итик, Гудилович, Меша. 

Веляку, кузнецу, земля Степанова Бебносовича. Княз Юри. 

Мишку Воишнаровичу два чоловеки: Виля з братаничомъ. 

Кореиве пять чоловековъ дано было: Корнюс а Гутиева, а Кгудиловича, а Меша. Панъ
Петрашъ. 

Волчку Бувоиновичу чотыри чоловеки: Малко, Сидорец, Олексица, Петрашецъ. Пан
Кгастовт. Инъдикът 6. 

Волковыскъ. Незбодичомъ, десятемъ чоловекомъ, дороги стеречи, а Лагирю на своеи
же дорозе десятемъ же, какъ здавна стерегивали при великомъ князи Витовте и при
Жикгимонъте — Незбодич Устеча а Леченка Самъсонович, а Селевон Тереховичъ, Паш
Патович, Мас Головачевич, Величко Оксентеевич, Иванъ Панкратович, Мелентеи
Брылевич, Ходор Юркович а Нала Пиреву, Лагир, Максимъ Аристович, Пашко, Гридко а
Сенко, Иван Омелянович, Олешко Нацевич, Дмитръ Иванович, Малохвеи Ивановичъ а
Еремеи Борисовичъ. 

Пану Нацу Кгинивиловичу земля пустая у Волковыску, на имя Вяжевъщина. А тотъ деи
Вяжис виноватъ был ему трема копами и ныне змерлъ, а наследка нетъ. Ино будетъ
ли такъ, ино дать. Приказал пан Сачко, маршалок. А дато: инъдикт 13, ноября 7.
Микита. 

У Волковыску Оксентева земля пану Нацу, а противъ того пустую землю ему
обыскати. Инъдикт 13, августа 6. 

Дровмутис принял Пузоса за сына место ко дочце, а по Дровмутеве животе ино
Пузосу тое, што онъ держал, а ему служити, какъ Дровмутис служил. Олехно,
маршалъко. Микита. 

У Волковыску пану Нацу три земли пустые, на имя Доркужова а Руситкова, а
Твернева, ажъ будетъ пусты, без наследковъ. Воитъко, маршалокъ. 

У Василишкохъ Селивону дато было чотыри чоловеки: Сеню а Кудиса, а Почабута, а
Черника, не данники, ани конокормъци. 

У Василишках Ивашку Проствиловичу земля пустая Олинцова. Самъ корол. Инъдикт 11.

Василское волости, Совичу Довконътовичу, три чоловеки: Захаря, Онихимъ,
Конъдратъ. 

Пану Сирютю дали деветь чоловеков служебныхъ, на имя: Кушлеевичи а Скаловичъ, а
Родикгаиловичи, а Вожкгинъта, а вси ж 9. Князь бискупъ, панъ Кезкгаил. Сопега. 

Довкгаилу Воишвиловичу петнадцать чоловеков, Овдеевичи, а чотыри чоловеки озле
его села Олешковского; поведалъ, што издавна за нимъ были тые люди. Панъ
Кгастовт. Кушлеико. 

Кгинибуту Веркшневичу дядковъщина Еитивиловъщина. Панъ Анъдреи Сакович. Пузыр. 

Костевичу десеть чоловека Костяневци. Панъ Кгастовт. Сопега. 

Костевичу ж Олехну земля Чернятина. Самъ великии князь; до воли. Княз Юри.
Сопега. 

Самъ великии княз. Роману Семенково место а пашня, а чоловекъ Воишвиловича.
Логвин. 

Совичу чотыри чоловеки: Гринко, Имко, Кочан и за отчину. 

Келпразу три чоловеки: Петраш, Илкович а Микула, братанич его. А дал до воли. 

Селевону чотыри чоловеки: Княповича а Кудина, а Почабыта, а Черника, не данъные.
Панъ Ходко. Логвинъ. 

У в Острыне Сирютеви три чоловеки Чин, братеники Михаиловичи, до воли. Панъ
Монивид, пан Анъдреи Сакович. 

Булъгаку, Чижеву брату, чотыри чоловеки: Говошъ да Ходорорец, да Надея, да
Яновец Минкович; до воли. Самъ великии князь. При пану Ходку. И кон дал князю.
Инъдикт 5. 

Онъдрушку у Василишках, у Лядскомъ, чоловекъ Онисимец Муравчин; до воли. Панъ
Петрашъ, маршалокъ земъскии. Инъдикт 8. Самъ великии княз. 

Совичу дали были чотыри чоловеки: Илка а Конона, а Гриня, а Ива; а просил
отчину. 

А Келпрату дано было Петраша а Микулу, а Давидовича. 

У в Острыне. Лелюшу два чоловеки: Кондратъ а Демеха. Панъ Довкгирдъ. Логвинъ. 

Михаилу Люляк семъ чоловековъ, пятипядное лукно дают: Стявид з братомъ а
Монивидовичъ, а Монътивикирдъ. Панъ Довкгирдъ. Логвинъ. 

Ондрошу данъники Дроздовичи; дають устав меду. Кгастовтъ, вси панове. Кушлеико.

Борису, пекарю, на имя чоловека Мисуса. Логвинъ. 

Саку Милковичу пять чоловеков, на имя: Якова а Семенелевича, а Кгирстовтовича, а
Бектя, а Мичка. Пан Довкгирдъ, Ондрюшко Довоинович. Логвинъ. 

Сирютеви чоловекъ Сидор Михаилович, до воли. Панъ Петрашъ, маршалокъ; панъ
Лелюши. Сопега. 

Онихиму земля Щочина под Колибакою, до воли. Панъ Кгастовтъ. Кушлеико. 

Онихиму конокормци: Созон, Микита Роишевичъ, Василец Наворич, Петръ а братъ его
Евлашъ, а Гриц, а Ушакович, а Еремеи з братомъ, а Михеи. Панъ Монивид, воевода
троцкии. 

Кулибаце земля Дмитрова Дядевина, не бортная; до воли. Индикт 6. Воитъко,
маръшалъко. Кушлеико. 

У Луцку и у Володимери, у Кременци. Володимерцомъ потверженье: Федору Барсовичу
на его села, на имя: Крюхиничи а Водново, а Смедин, а Накорсовичи. 

А Яцку потверженье, на имя: Березовичи а Ускереви. 

Грицку на его села, на имя Голничи. А Воитку: Коилно а Своичово. 

А Федъку Боброковичу потверженье, на имя: Буршковичи а Черчичи. 

Зазубню потверженье: церков у Володимери Светых Апостолъ двунадесятъ а село
Менчичи, а ещо Гнотинъ, а Заболотъци, а Ракулинъское дворищо. 

У Луцку. Борису Ясмановичу потверженье: на имя Портеико а дворищо Серхонъти. 

У Кременъци. Онаньи Корницу. Матъфею Болозорки Нижнюю и Вышнюю. 

Скирмонъту Марковичи а Болбол. Логвинъ. 

Еску Прибытъковичу село Черняховъ с тымъ, што к тому слухаеть. Князь Юри.
Кушлеико. Инъдикт 6. 

Волчку Вячковичу Лосятиничи. 

Матъфею Жердъ а Шиловецъ. 

Богдану Вороновец. 

Данилу Заиковичу Дрыбови. 

Исачку Сапунов у Луцкомъ повете. 

Федъку Боброкови Гущъ, Панов а Хоцинье. 

Яцку Немировичу Волбырев. 

Борису Ясмановичу Глухов. 

Родославу село Горбавъцов. 

Микуле Свирбнус его Панковъци. 

Онъдреику Сунатовичу Сернъ, Лосятин а Туре. 

Князю Василью Острозкому, по князи Швитригаиле от него не отоидет: Лопатин,
Красное, Простянец. Инъдикт 6. 

Пану Товтвилу кузнец в Жеславли; на имя Ходотъ. Самъ великии княз. 

У Берестеискои волости. Цецебор двема братеникома Овлашку а Юшку; со всимъ, какъ
Стромило держалъ. 

Насуте Шерешов, ловища у Велене, Селеха а Величка; а ловити ему по болота, по
Мухавецъ, по Вешню, по Переров. Вси панове. 

Барсобичу Сеньку дано село Ходково Островского, што бискупу руку втял. 

Щербе жеребеи пустыи у Скорбичох, колко ихъ есть у Скорбичох пустыхъ жеребьевъ.

А и соколничимъ у Каменци и у Берестьи Ходку Лисце с Удрушком Каплиносы.
Приказал панъ Кгастовт. Сопега. 

Васку Чазе Небле село. Панъ Кгастовтъ. 

Михалку Хоминичу жеребеи Царевича. 

Бенку Шаневичу и з братомъ дворищо Цюрковское у Радованищох. 

Бенку Шеневичу Любоямно а Люборничовъ. 

Чоловеку двор у Берестьи, што бискупъ забавил. 

Костюшку потверженье на землю. 

Ходъкови Берестьянину село. Логвинъ. 

У Белеку. Бертошу чоловекъ Ходака у Гаврилчичох. Логвинъ. 

Берестеиское мыто Бенку Шаневичу вечно, на каждыи год по триста копъ грошеи. А
коли мыто полепъшить ся, ему повышати; а под нимъ никому не подкупати. 

Гринку Мукосеичу Шоеи. Вси панове. Сопега. 

Левону Корница у в отъчину. Панъ Кгастовтъ. 

Петру Малева Гора по жене. Панъ Кгастовтъ. Сопега. 

Барсобичу Сенку Горбовъ. Панъ Петрашъ, пан Анъдреи Саковичъ. 

Боговитину Непли, што Пятъковскии держал, а другое Козерады, што за Сестренцомъ
было. Панъ Петрашъ, панъ Кгастовтъ. Кушлеико. 

Пану Нацю, старосте берестеискому, Воин, Любичи, Вишничи, Яблочно, Кыянъны и
поле Городищов День. Самъ великии князь. 

Плебану бронскому три чоловеки: Жоден а Степан, а Петръ Кожа; три ведра меду
даютъ. Самъ великии князь. 

Левону Шоломичу шесть чоловековъ Завершанъ. Самъ великии князь. 

Левону Шоломичу Корница село, што Пятъковскии держалъ. Панъ Кгастовтъ. 

Боговитину село Овза. 

Венку обыскати семъ чоловеков против Кричова, а Кричов Анъдреиковичу. Панъ Нацъ.

Олешку Мжачичу село Сонъно и приселокъ Воскодавы, што Петрашко держалъ. А другое
село Ровное и приселок Городищо, што Маско держалъ; до великого князя воли. Панъ
Кгастовтъ. Кушлеико. 

Скирмину у Волыни Поворско. 

Федъку Барковичу Смедин. Панъ Довкгирдъ. Сопега. 

Еску Чаплину село Росашов и приселокъ Бронники, што Маско Пуминович держалъ; до
великого князя воли. Панъ Кгастовтъ. Кушлеико. 

Савастьянова села: Добратин, а к тому дворищо Воронко, а Наполонно и Индихово
дворищо под Луцкимъ поветомъ, а под Перемилемъ Миръков, а к нему дворищо
Черньчичи. 

Гринъку Яглищевичу отчина, берегъ у Мелници, Дубенъ, выслуга. Ходкова отчина
Данковича Ршичин а Злеевъ. Иванова Хомяковича отчина Смордовъ а Туря, под
Шумъскомъ, а к тому Бараново дворищо. А Хыдырева Манышичъ отчина Малын у
Кременци. Сопега. 

Проборъщу Щулепе село Теремно, што Ожеговичъ держалъ. Панъ Довкгирдъ, панъ Юрша.
Кушлеико. 

У Кременци. Котлу, Лопасову брату, Залестъе а Смыков, да Комаринъ; перво ден за
нимъ жо было, при князи Жикгимонъте. Довкгирдъ, Юрша. 

У Луцку. Сачку Лучанину село Свищов да Лыгино, и што к тому селу слушаетъ, какъ
за Беликомъ было; занюж за ним была села Несвидских, и то опять отчичомъ вернули
противъ того. 

Пану Кгастовту, воеводе троцкому, у Луцку Полона, а што Окуна держалъ; у в
отъчину. Самъ великии князь. Сопега. 

Конатовичомъ потверженье на Верхново, а в Бортнове две дворищи, а придали
Перевалы, што Дестевичъ держалъ. 

Пану Доркгю Сатыев. Панъ Петраш. Сопега. 

В Кременци. Пану Дениску тая именья подавана, на имя: Сернъ а Ванъдрогу, а
Ляховци, а Чжемелинъци, а Олешницу; а Папъковъци, а Татариновъци, а Берщьпку, а
Подгаици, а Рудомль, а Олфеевъци, а Пищатинци, а Матъфеевци, а Есковци, а Очбы,
а Вербую, а Ходавци, а Яктребль, а Сернъ на Случи у Городку. На то ему и
привилье. Панъ Довкгирдъ и вси панове. А после его живота жене и детемъ его, и
ближнему его. 

У Кременци и в Луцку, и въ Володимери. У Кременци Петру, Божю рытерю, на имя:
село Белока, на реце Бенце, а Воинегов, село ж, а село Ростовки, а село
Коктаковъци, а село Колыщици у Кузминскои волости на Случи со всимъ, што к тымъ
селомъ слушаеть; и привилье записано. Панъ Довкгирдъ и вси панове. Логвинъ. 

Дьяку село Борок а Кордышовъ став, садъки а Гребенино дворищо, а Даниловича ж
дворищо ж, а в Кузминскои волости Чюхилева, а и Моисеев став. То записано на
привили. Логвин. 

Яцку Немировичу у Володимери потверженье на Летын а Моковичи, а под Перемилемъ
Шибеное. 

А Собегордовичу Ивашку Тоганич и Кустичи а Березолупи, потверженье. 

А Злотошеви Федъкови Ордутичи, Сунъчича став а Бобичи, а Киселин, а селцо под
Турискомъ; потверженье. Панъ Петраш. Логвинъ. 

А Петрашу Улезловичу Вечинъ а Берестько, а Рани, отчина. 

А Зубови Липе а Мартиново Собегордовича село Залесци. Пан Петраш. Логвинъ. 

Пашку Еловицкому село Ланевцо да дворищо Жоваковци пустое. Кгастовтъ. Кушлеико.

Ходъку Лисце с Ондрушкомъ, з братомъ, Узвид село. Приказал панъ Кгастовтъ.
Сопега. 

Панку, Бортинову брату, семъ чоловеков у Каменци. 

Михалку Хоминичу жеребеи у Каменци. Логвинъ. 

Пану Нацу, старосте берестеискому, осмънадцать чоловековъ, Сохович племя да
Глебович; даютъ дани 2 колоде меду. Довкгирдъ, Кгастовтъ. Кушлеико. 

Пацеви Довкшевичу шесть чолевека, Борщово Вискуличи. Довкгирдъ, Кгастовтъ. 

Евлашку да Юшку Тречевичомъ село Рясная, што за Боярскимъ было. Кгастовтъ а
Петрашъ, маршалокъ. Кушлеико. 

Олешку, боярину володимирскому, село Олизарово Шиловича Горюхов у Луцку, до
воли. Панъ Петрашъ. 

У Каменецкои волости. Дашку Барюбичу село Кругил. Панъ Петраш, панъ Онъдреи
Саковичъ. 

Князю Сонъкгушку у Каменци село Коростичи, да Олишковичи, да Щословичи, ко
Тристяницы слухало. Панъ Петраш, пан Судивои, пан Ондреи Саковичъ. Кушлеико. 

Князю Васку Юшковичу пять чоловека, не путные, не данные; до воли. Панъ Монивид.
Кушлеико. 

Ивану у Каменци а Давиду два чоловеки; а не будеть ся годити, ино иныхъ
обыскати. 

Пацу Довкшевичу десеть чоловека; а дають пять ведер меду. Панъ Петръ. 

Олехну Ходковичу и з братьею у Селци, у Милчичох, чотыри чоловеки. Панъ Монивид.

Чжуру потверженье на Чорторыи а на Дерсвичи. Самъ великии князь. 

У Кременци. Иванку, дьяку, село, што Родеслав держал, Сербинъ, по тому жъ, какъ
Родослав держалъ; до воли. А правил панъ Михаило, канцлер. А дан у Лукове,
ноября 29, инъдикт 13. 

У Володимери. Сватку и его брату Ондреику селцо Кустичи у Турскои волости. А к
тому две дворищи: Мечесовское а Лучинское у Соловищох, до воли. Панъ Кгастовтъ.
Кушлеико. 

Ильи Вачковичу селцо Борончичи а Перецко. Пан Петръ. 

Князю Олександру Володимировичу Острецкии Городок. 

У Городенскои волости. Саку Васково селцо Псарцове, а пятыи чоловекъ у
Ятъвязкомъ. Княз бискуп, панъ Довкгирдъ. 

Милошу Воишвиловичу землица Сеилович место; Васкор Дромутевич не уступалъ ся бы.
Пан Кгастовтъ. 

У Турицкои волости. У моста Роману Кореивичу под Петровичемъ Овстил дали есмо. 

Пану Насуте Квасовка с Лашаны, што къ Квасовце слушали. Сопига. 

Горбачу, дьяку, Бенево место. Панъ Кгастовтъ. 

Самъ великии княз. Пану Михаилу Коликиновичу озеро Орлои. Панъ Кгастовтъ. 

Некрашу озеро Жасково. 

Пану Ходъку озеро за Немномъ Шешупоти. Панъ Довъкгирдъ. Логвинъ. 

Милошу Глебовичу 2 чоловека у Туриску. Пан Довкгирдъ. Кушлеико. 

Ивашку, ключнику, землица и чоловекъ. 

У Туриску. Романовичемъ з братьею пять чоловековъ. 

Погиблого детемъ Петровича Мицусов Евъстаевъ след. Сопега. У Городне. 

Некрашу Микитичу три чоловеки у Ятвязкомъ. Пан Кгастовтъ. Сопега. 

Дашку дворец Биряловъ а двадцать чоловековъ. Пан Довъкгирдъ, пан Ходко. Сопига.

Борису Еиконтовичу земля пустая на Суколде. Княз Юри, панъ Ондрюшко Довоиновичъ.
Кушлеико. 

Онъдрюшку Довоиновичу озера: Долгая а Микошево, а Близны Малы, и по сю сторону
Меты. Панъ Ивашко Монивидович. Кушлеико. 

Дашку Барсобичу село Горбово у Берестьи дано, его ж выслуга за Витовта, за
Жикгимонъта. Панъ Петрашъ. 

Володъку Терсмовичу два чолрвеки у Красномъ Селе, занюж перво ему ж дано, тому
Володъку, тая два чоловеки. Панъ Петраш, маршалокъ. 

У Клецку. Ромеиково, Борютевич место, селцо Яцку Чортович, занюж самъ збеглъ, а
то без наследка. Панъ Петрашъ. 

Пану Ондрушку Довоиновичу у Рудъчичох Сопля, а с нимъ чотыри чоловеки, дають два
ушатъци меду, у Ятвязком на Каменъци, на имя: Меишто, Съкодис, Корвелис,
Римъкович. Логвинъ. 

Незбодичи, на имя: Самъсон а Голованевичъ, а Борочич; служити имъ по-давному,
какъ при великомъ князи Витовте служили. Панъ Петраш. Логвин. 

Докаилу Воишвиловичу Никелева земля пуста у Туриску. Пан Петраш. Логвинъ. 

Пану Носуте селища под бобровники, а бобровники согнати. Княз Юри, панъ
Монивидъ. 

Ликгеикговичу Некрашу у Ятвязкомъ три чоловеки: Микитичи, Селивон з братомъ а
Жвикович; у Городне на Щари дворец Миколаевъ Воишвиловича, а чоловекъ пят ли,
шесть ли. Панъ Кгастовтъ. Логвинъ. 

Носуте десеть чоловековъ у Городне жъ. Панъ Кгастовт. Логвинъ. 

Милошу Влебовичу озеро Переросли, што при Жикгимонъте держалъ. Панъ Монивидъ. 

Воловичу Гринцу у Перевалце два чоловеки: Скуркинътос а Товъснис. А у Меречи в
Стравниках – Кюдис а Мокюс, а Бенюшис. Панъ Монивидъ. 

Милошу Кгедикголдовичу землица Ячина. Кушлеико. 

Пану Олехну Судимонътовичу у Городенскои волости чоловекъ, на имя Говенец
рыболов, што Милошъ держалъ. Самъ великии князь. Инъдикт 9. 

Клядскои шесть чоловеков Лешничан; а дають полтора ушатца меду. Самъ великии
князь. 

Пану Олехну Судимонътовичу петнадцать чоловеков, Кгудевичи у Городне, што Милошъ
держалъ, на имя: Полуиковича Матеица, Иванца, Дробыша, Радивонка, Якова, Олисея,
Даха, Семенца, Иева, Демъянца, Сесеня, Паша, Ондронца, Тинца, Пашка. Самъ
великии княз. 

Олехну Судимонтовичу семъ чоловека у Туриску; а чотыри ушатъци меду дають. Самъ
великии княз. 

Еску Стародубъцу у Городенскои волости земля бортная, пустая, без наследъка,
Саковъщина. Самъ великии княз. Инъдикт 9. 

Мерецкое волости Перелая. Сирутью у Вязовъци десеть чоловековъ: Петровичи,
Павловичи, Еремеевичи, и съ ихъ потужники. Сопига. 

Радивилу пять чоловековъ, на имя: Индрих а Воинило, Пилип, Довнар, Кровъсикало.
Панъ Довъкгирдъ. 

Плебану Меречскому семъ чоловека Вилпинкганцов. Панъ Петрашъ, панъ Онъдреи
Сакович. Логвинъ. 

Радивилу чоловекъ Василец. Самъ великии князь. 

У Перелаи Борстеви земля пустая Вишенева. Панъ Лелюши, до воли. Сопега. 

Воишку у Вязовъци Котюс, Анъдреи, братъ его Иванецъ, Мелех, Манулец, Луянца,
Ходорец, Костюк, то 8 чоловека противъ конюховъ; до нашое воли. Самъ великии
князь. Кушлеико. 

Монивилу Еитовтовилу земля Етивидова у Вязовъци пустая. Сачко, маршалокъ.
Инъдикт 8. 

У Меречи Борстяково селцо Бобру Инъдриховичу. Олехно Судимонътовичъ и Сачко,
маршалок. Инъдикт 9. 

Шедвиду у в Олите два чоловеки: Дякгинтъ а Левтулевичъ; а в Немоноитех чоловекъ
Медивонтъ. Панъ Петръ. 

Петрашу Воикговичу два чоловеки: Лоитя а Виндя. 

Стоклиское волости Миникаилу 8 чоловековъ. Панъ Кгастовтъ. Сопега. 

Бобру земля и именье в Стародубе Данила Михалковича. Данъ в Троцох, мая 5,
инъдикт 12. Панъ канъцлер. Копот. 

Пуньская волость. 

Юрю Еидатовичу шесть чоловековъ: Павла а Черню, а Юдус, а Береиши, а Петраша, а
Бернютис, а шесть земль пустых. Сопега. 

Яну Еитминовичу десеть чоловеков на имя Коикутевичи: Сечноса а Неониса, а Неоня,
а Номеиша, а Люса, а Довтя, а Дирмеика, а Остеика, а Сурвида, а Саву; а три
пустые следы: Денисов а Ненюшов, а Дотев. Панъ Кгастовтъ. 

Вяжу чоловекъ Минкутева сына, на имя Явоиша; а землю пустую у Дубинкахъ,
Мелкидову. Панъ Петраш, панъ Анъдреи Сакович. Логвинъ. 

Пани Ронболтовои, люди еи отданы: Ракус, Сирклисъ, Виетис, Митшка, Жиманис,
Минеико, што за Римъкгаиломъ, за Килбутомъ были. Панъ Петрашъ. Логвинъ. 

Вилкомирское волости Торвиду три чоловеки. Панъ Кгастовтъ. Сопига. 

Високину Юревичу два чоловеки на имя: Жвирблис, Пикътус. Панъ Кезкгаило. 

Беинару Дровствиловичу 2 чоловека: Свирплюс а Сипус. 

Керку Сонковичу два чоловеки: Товтвила а Тореика. Панъ Кезкгаило. 

Петъку Кинбутовичу чоловекъ Тедолис. 

Витовъту Кирдвидовичу три чоловеки: Киклис а Керко, а Монивид. 

Саку Еинаровичу два чоловеки: Шюмос а Юневич. 

Кинъяту Ясколдовичу чотыри чоловеки: Жоденис а Люкаиловичъ, а Манко Возович, а
Люкъбитъ. Пан Кезкгаил. 

У Болниках Радивилу Остиковичу шеснадцать чоловеков: Родеика а Еника, а Кижа, а
Явоиша, а Теикаила, а Товюса. Панъ Довъкгирдъ. 

У Упите Володъку Ятовтовичу два чоловеки: Лялюс а Нак. Пан Кезкгаил. Логвинъ. 

Борису Кинътовтовичу три чоловеки у Рокове: Евлеико, Тябутъ Лимеиковичъ, даютъ
три пуды меду да по три куници, Обак, што съ куницу даеть. Панъ Кезкгаил. 

Буивиду, Борисову брату, три чоловеки тамо ж у Рокове: Люмонтъ, пудъ меду дають
да куницу; Бирялъ, два пуда даеть а две куници даеть; Скиртени куницу даеть.
Панъ Кезкгаилъ. Кушлеико. 

У Ясвоини Некрашу Тречево именье, чотыри чоловеки. Пан Петрашъ, панъ Кезкгал. 

Пани Кезкгаиловои у Окъменянех чотыри чоловеки на имя: Бямутис, Кинчюс, Еикгело,
Иванъ; а от тых отделили се три чоловеки на имя: Дорко, Тютос, Мирко, то ихъ
усих семъ. Панъ Петраш, маршалокъ; панъ Олехно Довоиновичъ. Кушлеико. 

Билятовичомъ Твирмонътову землю; а самого Твирмунъта пану Кезкгаилу. Самъ
великии княз. 

Данилу Явоишова земля пустая; до пана Кезкгаила. Петръ. Логвинъ. 

Радивилу Остиковичу Бержанъци к Кеидонемъ. 

Воидилу а Яну шесть чоловеков: Менюс а Леида, а Дякгирда, а Жовеика, а Вянюса, а
Озкгаиловича. Самъ великии княз. 

Моитикгаилу, Меинортову племеннику, пустая землица Сядова а Нарутева, до воли
дана. Сентября 26, инъдикт 10. Самъ великии князь. Сопега. 
