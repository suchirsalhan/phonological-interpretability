Ní ìbẹ̀rẹ̀ ohun gbogbo Ọlọ́run dá àwọn ọ̀run àti ayé. Ayé sì wà ní rúdurùdu, ó
sì ṣófo, òkùnkùn sì wà lójú ibú omi, Ẹ̀mí Ọlọ́run sì ń rábàbà lójú omi gbogbo.
Ọlọ́run sì wí pé, “Jẹ́ kí ìmọ́lẹ̀ kí ó wà,” ìmọ́lẹ̀ sì wà. Ọlọ́run rí i pé
ìmọ́lẹ̀ náà dára, ó sì ya ìmọ́lẹ̀ náà sọ́tọ̀ kúrò lára òkùnkùn. Ọlọ́run sì pe
ìmọ́lẹ̀ náà ní “Ọ̀sán” àti òkùnkùn ní “Òru.” Àsálẹ́ àti òwúrọ̀ sì jẹ́ ọjọ́
kìn-ín-ní. Ọlọ́run sì wí pé “Jẹ́ kí òfurufú kí ó wà ní àárin àwọn omi láti pààlà
sí àárin àwọn omi.” Ọlọ́run sì dá òfurufú láti ya omi tí ó wà ní òkè òfurufú
kúrò lára omi tí ó wà ní orí ilẹ̀. Ó sì rí bẹ́ẹ̀. Ọlọ́run sì pe òfúrufú ní
“Ọ̀run,” àsálẹ́ àti òwúrọ̀ sì jẹ́ ọjọ́ kejì. Ọlọ́run sì wí pé, “Jẹ́ kí omi abẹ́
ọ̀run wọ́ papọ̀ sí ojúkan, kí ilẹ̀ gbígbẹ sì farahàn.” Ó sì rí bẹ́ẹ̀. Ọlọ́run sì
pe ilẹ̀ gbígbẹ náà ní “Ilẹ̀” àti àpapọ̀ omi ní “Òkun:” Ọlórun sì rí i wí pé ó
dára. Ọlọ́run sì wí pé, “Jẹ́ kí ilẹ̀ kí ó hu ọ̀gbìn: ewéko tí yóò máa mú èṣo wá
àti igi tí yóò máa so èṣo ní irú tirẹ̀, tí ó ní irúgbìn nínú.” Ó sì rí bẹ́ẹ̀.
Ilẹ̀ sì hù ọ̀gbìn: ewéko tí ó ń so èṣo ní irú tirẹ̀, àti igi tí ń so èṣo, tí ó
ní irúgbìn nínú ní irú tirẹ̀. Ọlọ́run sì ri pé ó dára. Àsálẹ́ àti òwúrọ̀ jẹ́
ọjọ́ kẹta. Ọlọ́run sì wí pé “Jẹ́ kí ìmọ́lẹ̀ kí ó wà ní ojú ọ̀run, làti pààlà sí
àárin ọ̀sán àti òru, kí wọn ó sì máa wà fún àmì láti mọ àwọn àsìkò, àti àwọn
ọjọ́ àti àwọn ọdún, Kí wọn ó jẹ́ ìmọ́lẹ̀ ní ojú ọ̀run, láti tan ìmọ́lẹ̀ sí orí
ilẹ̀.” Ó sì rí bẹ́ẹ̀. Ọlọ́run dá ìmọ́lẹ̀ ńlá-ńlá méjì, ìmọ́lẹ̀ tí ó tóbi láti ṣe
àkóso ọ̀sán àti ìmọ́lẹ̀ tí ó kéré láti ṣe àkóso òru. Ó sì dá àwọn ìràwọ̀ pẹ̀lú.
Ọlọ́run sì ṣe wọ́n lọ́jọ̀ sí ojú ọ̀run láti máa tan ìmọ́lẹ̀ si orí ilẹ̀, láti
ṣàkóso ọ̀sán àti òru àti láti pààlà sí àárin ìmọ́lẹ̀ àti òkùnkùn: Ọlọ́run sì rí
i pé ó dára. Àsálẹ́ àti òwúrọ jẹ́ ọjọ́ kẹrin. Ọlọ́run sì wí pé, “Jẹ́ kí omi kí ó
kún fún àwọn ohun alààyè, kí àwọn ẹyẹ kí ó sì máa fò ní òfurufú.” Nítorí náà
Ọlọ́run dá àwọn ẹ̀dá alààyè ńlá-ńlá sí inú òkun, àwọn ohun ẹlẹ́mìí àti àwọn ohun
tí ń rìn ní onírúurú tiwọn, àti àwọn ẹyẹ abìyẹ́ ní onírúurú tiwọn. Ọlọ́run sì rí
i pé ó dára. Ọlọ́run súre fún wọn, ó sì wí pé, “Ẹ máa bí sí i, ẹ sì máa pọ̀ sí
i, ẹ kún inú omi òkun, kí àwọn ẹyẹ náà sì máa pọ̀ sí i ní orí ilẹ̀.” Àsálẹ́ àti
òwúrọ̀ jẹ́ ọjọ́ kárùn-ún. Ọlọ́run sì wí pé, “Kí ilẹ̀ kí ó mú ohun alààyè jáde ní
onírúurú wọn: ẹran ọ̀sìn, àwọn ohun afàyàfà àti àwọn ẹran inú igbó, ọ̀kọ̀ọ̀kan
ní irú tirẹ̀.” Ó sì rí bẹ́ẹ̀. Ọlọ́run sì dá ẹranko inú igbó àti ẹran ọ̀sìn
gbogbo ní irú tirẹ̀ àti gbogbo ohun alààyè tí ń rìn ní ilẹ̀ ní irú tirẹ̀.
Ọlọ́run sì rí i pé ó dára. Lẹ́yìn náà ni Ọlọ́run wí pé, “Ẹ jẹ́ kí a dá ènìyàn ní
àwòrán ara wa, gẹ́gẹ́ bí àwa ti rí, kí wọn kí ó jọba lórí ẹja òkun, ẹyẹ ojú
ọ̀run, ohun ọ̀sìn, gbogbo ilẹ̀ àti lórí ohun gbogbo tí ń rìn lórí ilẹ̀.” 

“Lóòótọ́, lóòótọ́ ni mo wí fún yín, Ẹni tí kò bá gba ẹnu ọ̀nà wọ inú agbo
àgùntàn, ṣùgbọ́n tí ó bá gba ibòmíràn gun òkè, Òun náà ni olè àti ọlọ́sà.
Ṣùgbọ́n ẹni tí ó bá ti ẹnu-ọ̀nà wọlé, Òun ni olùṣọ́ àwọn àgùntàn. Òun ni osọ́nà
yóò ṣí ìlẹ̀kùn fún; àwọn àgùntàn gbọ́ ohùn rẹ̀: ó sì pe àwọn àgùntàn tirẹ̀
lórúkọ, ó sì se amọ̀nà wọn jáde. Nígbà tí ó bá sì ti mú àwọn àgùntàn tirẹ̀ jáde,
yóò ṣíwájú wọn, àwọn àgùntàn yóò sì máa tọ̀ ọ́ lẹ́yìn: nítorí tí wọ́n mọ ohùn
rẹ̀. Wọn kò jẹ́ tọ àlejò lẹ́yìn, ṣùgbọ́n wọn a sá kúrò lọ́dọ̀ rẹ̀: nítorí tí wọn
kò mọ ohùn àlejò.” Òwe yìí ni Jésù pa fún wọn: ṣùgbọ́n òye ohun tí nǹkan wọ̀nyí
jẹ́ tí ó ń sọ fún wọn kò yé wọn. Nítorí náà Jésù tún wí fún wọn pé, “Lóòótọ́,
lóòótọ́ ni mo wí fún yín, Èmi ni ìlẹ̀kùn àwọn àgùntàn. Olè àti ọlọ́sà ni gbogbo
àwọn tí ó ti wà ṣáájú mi: ṣùgbọ́n àwọn àgùntàn kò gbọ́ ti wọn. Èmi ni ìlẹ̀kùn:
bí ẹnìkan bá bá ọ̀dọ̀ mi wọlé, Òun ni a ó gbà là, yóò wọlé, yóò sì jáde, yóò sì
rí koríko. Olè kìí wá bí kò ṣe láti jalè, láti pa, àti láti parun: èmi wá kí wọn
lè ní ìyè, àní kí wọn lè ní i lọ́pọ̀lọpọ̀. “Èmi ni olùṣọ́ àgùntàn rere:
olùṣọ́-àgùntàn rere fi ọkàn rẹ̀ lélẹ̀ nítorí àwọn àgùntàn. Ṣùgbọ́n alágbàṣe, tí
kìí ṣe olùṣọ́ àgùntàn, ẹni tí àwọn àgùntàn kìí ṣe tirẹ̀, ó rí ìkokò ń bọ̀, ó sì
fi àgùntàn sílẹ̀, ó sì fọ́n wọn ká kiri. Òun sá lọ nítorí tí ó jẹ́ alágbàṣe, kò
sì náání àwọn àgùntàn. Èmi sì ní àwọn àgùntàn mìíràn, tí kìí ṣe agbo yìí: àwọn
ni èmi yóò mú wá pẹ̀lú, wọn ó sì gbọ́ ohùn mi; wọn ó sì jẹ́ agbo kan,
olùsọ́-àgùntàn kan. Nítorí náà ni Baba mi ṣe fẹ́ràn mi, nítorí tí mo fi ẹ̀mí mi
lélẹ̀, kí èmi lè tún gbà á. Ẹnìkan kò gbà á lọ́wọ́ mi, ṣùgbọ́n mo fi í lélẹ̀, mo
sì lágbára láti tún gbà á. Àṣẹ yìí ni mo ti gbà wá láti ọ̀dọ̀ Baba mi.” Nítorí
náà ìyapa tún wà láàrin àwọn Júù nítorí ọ̀rọ̀ wọ̀nyí. Ọ̀pọ̀ nínú wọn sì wí pé,
“Ó ní ẹ̀mí èṣù, orí rẹ̀ sì dàrú; èéṣe tí ẹ̀yin fi ń gbọ́rọ̀ rẹ̀?” Àwọn mìíràn wí
pé, “Ìwọ̀nyí kìí ṣe ọ̀rọ̀ ẹni tí ó ní ẹ̀mí èṣù. Ẹ̀mi èṣù lè la ojú àwọn afọ́jú
bí?” Ó sì jẹ́ àjọ̀dún ìyàsímímọ́ ní Jérúsálẹ́mù, ìgbà òtútù ni. Jésù sì ń rìn ní
tẹ́mpílì, ní ìloro Sólómónì, Nítorí náà àwọn Júù wá dúró yí i ká, wọ́n sì wí fún
un pé, “Ìwọ ó ti mú wa ṣe iyèméjì pẹ́ tó? Bí ìwọ bá ni Kírísítì náà, wí fún wa
gbangba.” Jésù dá wọn lóhùn pé, “Èmi ti wí fún yín, ẹ̀yin kò sì gbàgbọ́; iṣẹ́ tí
èmi ń ṣe lórúkọ Baba mi, àwọn ni ó ń jẹ́rìí mi. Ṣùgbọ́n ẹ̀yin kò gbàgbọ́, nítorí
ẹ̀yin kò sí nínú àwọn àgùntàn mi, gẹ́gẹ́ bí mo tí wí fún yín. Baba mi, ẹni tí ó
fi wọ́n fún mi pọ̀ ju gbogbo wọn lọ; kò sì sí ẹni tí ó lè já wọn gbà kúrò lọ́wọ́
Baba mi. Ọ̀kan ni èmi àti Baba mi.” Àwọn Júù sì tún he òkúta, láti sọ lù ú. Jésù
dá wọn lóhùn pé, “Ọ̀pọ̀lọpọ̀ iṣẹ́ rere ni mo fi hàn yín láti ọ̀dọ̀ Baba mi wá;
nítorí èwo nínú iṣẹ́ wọ̀nyí ni ẹ̀yin ṣe sọ mí ní òkúta?” Àwọn Júù sì dá a lóhùn
pé, “Àwa kò sọ ọ́ lókúta nítorí iṣẹ́ rere, ṣùgbọ́n nítorí ọ̀rọ̀-ọ̀dì: àti nítorí
ìwọ tí í ṣe ènìyàn ń fi ara rẹ pe Ọlọ́run.” Jésù dá wọn lóhùn pé, “A kò ha ti kọ
ọ́ nínú òfin yín pé, ‘Mo ti wí pé, Ọlọ́run ni ẹ̀yin jẹ́’? Bí èmi kò bá ṣe iṣẹ́
Baba mi, ẹ má ṣe gbà mí gbọ́. Ṣùgbọ́n bí èmi bá ṣe wọ́n, bí ẹ̀yin kò tilẹ̀ gbà
mí gbọ́, ẹ gbà iṣẹ́ náà gbọ́: kí ẹ̀yin baà lè mọ̀, kí ó sì lè yé yín pé, Baba wà
nínú mi, èmi sì wà nínú rẹ̀.” Wọ́n sì tún ń wá ọ̀nà láti mú un: ó sì bọ́ lọ́wọ́
wọn. Àwọn ènìyàn púpọ̀ sì wá sọ́dọ̀ rẹ̀, wọ́n sì wí pé, “Jòhánù kò ṣe iṣẹ́ àmì
kan: Ṣùgbọ́n òtítọ́ ni ohun gbogbo tí Jòhánù sọ nípa ti ọkùnrin yìí.” Àwọn
ènìyàn púpọ̀ níbẹ̀ sì gbàágbọ́. 

Ara ọkùnrin kan sì ṣe aláìdá, Lásárù, ará Bẹ́tẹ́nì, tí í ṣe ìlú Màríà àti Mátà
arábìnrin rẹ̀. (Màríà náà ni ẹni tí ó fi òróró ìkunra kun Olúwa, tí ó sì fi irun
orí rẹ̀ nù ún, arákùnrin rẹ̀ ni Lásárù í ṣe, ara ẹni tí kò dá.) Nítorí náà, àwọn
arákùnrin rẹ̀ ránsẹ́ sí i, wí pé, “Olúwa, wò ó, ara ẹni tí ìwọ fẹ́ràn kò dá.”
Nígbà tí Jésù sì gbọ́, ó wí pé, “Àìsàn yìí kìí ṣe sí ikú, ṣùgbọ́n fún Ògo
Ọlọ́run, kí a lè yin Ọmọ Ọlọ́run lógo nípasẹ̀ rẹ̀.” Ṣùgbọ́n bí ẹnìkan bá rìn ní
òru, yóò kọsẹ̀, nítorí tí kò sí ìmọ́lẹ̀ nínú rẹ̀.” Nǹkan wọ̀nyí ni ó sọ: lẹ́yìn
èyí nì ó sì wí fún wọn pé, “Lásárù ọ̀rẹ́ wa sùn; ṣùgbọ́n èmi ń lọ kí èmi kí ó lè
jí i dìde nínú orun rẹ̀.” Nítorí náà àwọn ọmọ-ẹ̀yìn rẹ̀ wí fún un pé, “Olúwa, bí
ó bá se pé ó sùn, yóò sàn.” Ṣùgbọ́n Jésù ń sọ ti ikú rẹ̀: ṣùgbọ́n wọ́n rò pé, ó
ń sọ ti orun sísùn. Nígbà náà ni Jésù wí fún wọn gbangba pé, Lásárù kú, Èmi sì
yọ̀ nítorí yín, tí èmi kò sí níbẹ̀, Kí ẹ le gbàgbọ́; ṣùgbọ́n ẹ jẹ́ kí a lọ
sọ́dọ̀ rẹ̀. “Nítorí náà Tómásì, ẹni tí à ń pè ní Dídímù, wí fún àwọn ọmọ-ẹ̀yìn
ẹgbẹ́ rẹ̀ pé, Ẹ jẹ́ kí àwa náà lọ, kí a lè bá a kú pẹ̀lú.” Nítorí náà nígbà tí
Jésù dé, ó rí i pé a ti tẹ́ ẹ sínú ibojì ní ijọ́ mẹ́rin ná, Ǹjẹ́ Bétanì súnmọ́
Jérúsálẹ́mù tó ibùsọ Mẹ́ẹ̀dógún: Ọ̀pọ̀ nínú àwọn Júù sì wá sọ́dọ̀ Mátà àti Màríà
láti tù wọ́n nínú nítorí ti arákùnrin wọn. Nítorí náà, nígbà tí Mátà gbọ́ pé
Jésù ń bọ̀ wá, ó jáde lọ pàdé rẹ̀: ṣùgbọ́n Màríà jòkó nínú ilé. Nígbà náà, ni
Mátà wí fún Jésù pé, “Olúwa, ì bá ṣe pé ìwọ ti wà níhìn-ín, arákùnrin mi kì bá
kú. Jésù wí fún un pé, “Arákùnrin rẹ yóò jíǹde.” Mátà wí fún un pé, “Mo mọ̀ pé
yóò jíǹde ní àjíǹde ìkẹyìn.” Jésù wí fún un pé, “Èmi ni àjíǹde àti ìyè: ẹni tí ó
bá gbà mí gbọ́, bí ó tilẹ̀ kú, yóò yè: Ẹnikẹ́ni tí ó ń bẹ láàyè, tí ó sì gbà mí
gbọ́, kì yóò kú láéláé ìwọ gbà èyí gbọ́?” Ó wí fún un pé, “Bẹ́ẹ̀ ni, Olúwa: èmi
gbàgbọ́ pé, ìwọ ni Kírísítì náà Ọmọ Ọlọ́run, ẹni tí ń bọ̀ wá sí ayé.” Nígbà tí ó
sì ti wí èyí tán, ó lọ, ó sì pe Màríà arábìnrin rẹ̀ sẹ́yìn wí pé, “Olùkọ́ dé, ó
sì ń pè ọ́.” Nígbà tí ó gbọ́, ó dìde lọ́gán, ó sì wá sọ́dọ̀ rẹ̀. Jésù kò tíì wọ
ìlú, ṣùgbọ́n ó wà ní ibi kan náà tí Mátà ti pàdé rẹ̀. Nígbà tí àwọn Júù tí ó wà
lọ́dọ̀ rẹ̀ nínú ilé, tí wọ́n ń tù ú nínú rí Màríà tí ó dìde kánkán, tí ó sì
jáde, wọ́n tẹ̀lé, wọ́n ṣebí ó ń lọ sí ibojì láti sọkún níbẹ̀. Nígbà tí Màríà sì
dé ibi tí Jésù wà, tí ó sì rí i, ó wólẹ̀ lẹ́bàá ẹsẹ̀ rẹ̀, ó wí fún un pé,
“Olúwa, ìbáṣe pé ìwọ ti wà níhín-ín, arákùnrin mi kì bá kú.” Ó sì wí pé, “Níbo
ni ẹ̀yin gbé tẹ́ ẹ sí?” Wọ́n sì wí fún un pé, “Olúwa, wá wò ó.” Jésù sọkún.
Nítorí náà àwọn Júù wí pé, “Sá wò ó bí ó ti fẹ́ràn rẹ̀ tó!” Àwọn kan nínú wọn sì
wí pé, “Ọkùnrin yìí, ẹni tí ó la ojú afọ́jú, kò lè ṣeé kí ọkùnrin yìí má kú bí?”
Nígbà náà ni Jésù tún kérora nínú ara rẹ̀, ó wá sí ibojì, ó sì jẹ́ ihò, a sì gbé
òkúta lé ẹnu rẹ̀. Jésù wí pé, “Ẹ gbé òkúta náà kúrò!” Màtá, arábìnrin ẹni tí ó
kú náà wí fún un pé, “Olúwa, ó ti ń rùn nísinsin yìí: nítorí pé ó di ijọ́ kẹrin
tí ó tí kú.” Jésù wí fún un pé, “Èmi kò ti wí fún ọ pé, bí ìwọ bá gbàgbọ́, ìwọ ó
rí ògo Ọlọ́run?” Nígbà náà ni wọ́n gbé òkúta náà kúrò (níbi tí a tẹ́ ẹ sí). Jésù
sì gbé ojú rẹ̀ sókè, ó sì wí pé, “Baba, mo dúpẹ́ lọ́wọ́ rẹ nítorí tí ìwọ gbọ́
tèmi. Èmi sì ti mọ̀ pé, ìwọ a máa gbọ́ ti èmi nígbà gbogbo: ṣùgbọ́n nítorí ìjọ
ènìyàn tí ó dúró yìí ni mo ṣe wí i, kí wọn baà lè gbàgbọ́ pé ìwọ ni ó rán mi.”
Nígbà tí ó sì wí bẹ́ẹ̀ tan, ó kígbe lóhùn rara pé, “Lásárù, jáde wá.” Ẹni tí ó
kú náà sì jáde wá, tí a fi aṣọ òkú dì tọwọ́ tẹsẹ̀ a sì fi gèlè dì í lójú. Jésù
wí fún wọn pé, “Ẹ tú u, ẹ sì jẹ́ kí ó má a lọ!” Nítorí náà ni ọ̀pọ̀ àwọn Júù tí
ó wá sọ́dọ̀ Màríà, tí wọ́n rí ohun tí Jésù ṣe, ṣe gbà á gbọ́. Ṣùgbọ́n àwọn
ẹlòmíràn nínú wọn tọ àwọn Farisí lọ, wọ́n sì sọ fún wọn ohun tí Jésù ṣe. 

Wọn lọ si apákejì adágún ní ẹba ilẹ̀ àwọn ará Gádárà. Bí Jésù sì ti ń ti inú
ọkọ̀ ojú omi jáde. Ọkùnrin kan tí ó ní ẹ̀mí àìmọ́ jáde ti ibojì wá pàdé rẹ̀.
Ọkùnrin yìí ń gbé nínú ìbojì, kò sí ẹni tí ó lè dè é mọ́, kódà ẹ̀wọ̀n kò le dè
é. Nítorí pé nígbà púpọ̀ ni wọn ti ń fi ṣẹ́kẹ́sẹkẹ̀ dè é lọ́wọ́ àti ẹṣẹ̀, tí ó
sì ń já a dànù kúrò ni ẹṣẹ rẹ. Kò sí ẹnìkan tí ó ní agbára láti káwọ́ rẹ̀.
Tọ̀sán-tòru láàrin àwọn ibojì àti ní àwọn òkè ni ó máa ń kígbe rara tí ó sì ń fi
òkúta ya ara rẹ̀. Nígbà tí ó sì rí Jésù látòkèrè, ó sí sáré lọ láti pàdé rẹ̀. Ó
sì wólẹ̀ níwájú rẹ̀. Ó sì kígbe ní ohùn rara wí pé, “Kí ni ṣe tèmi tìrẹ, Jésù
Ọmọ Ọlọ́run Ọ̀ga Ògo? Mo fi Ọlọ́run bẹ̀ ọ́ má ṣe dá mi lóró.” Nítorí tí Ó wí fún
un pé, “Jáde kúrò lára ọkùnrin náà, ìwọ ẹ̀mí àìmọ́!” Jésù sì bi í léèrè pé, “Kí
ni orúkọ rẹ?” Ẹ̀mí àìmọ́ náà sì dáhùn wí pé, “Líjíọ́nì, nítorí àwa pọ̀.” Nígbà
náà ni ẹ̀mí àìmọ́ náà bẹ̀rẹ̀ sí í bẹ Jésù gidigidi, kí ó má ṣe rán àwọn jáde
kúrò ní agbègbè náà. Agbo ẹlẹ́dẹ̀ ńlá kan sì ń jẹ lẹ́bàá òké. Àwọn ẹ̀mí àìmọ́
náà bẹ Jésù pé, “Rán wa lọ sínú àwọn ẹlẹ́dẹ̀ wọnni kí awa le è wọ inú wọn lọ.”
Jésù fún wọn láàyè, àwọn ẹ̀mí àìmọ́ náà sì jáde kúrò lára ọkùnrin náà, wọ́n sì
wọ inú àwọn ẹlẹ́dẹ̀ náà lọ. Agbo ẹlẹ́dẹ̀ náà tí ó tó ìwọ̀n ẹgbàá sì túká lọ́gán,
wọ́n sì sáré lọ ní gẹ̀rẹ́gẹ̀rẹ́ òkè rọ́ sínú òkun, wọ́n sì ṣègbé. Àwọn olùtọ́jú
ẹran wọ̀nyí sì sá lọ sí àwọn ìlú ńlá àti ìlú kéékèèkéé, wọ́n sì ń tan ìròyìn náà
ká bí wọ́n ti ń sáré. Àwọn ènìyàn sì tú jáde láti fojú gán-án-ní ohun náà tí ó
sẹlẹ̀. Nígbà tí wọ́n péjọ sọ́dọ̀ Jésù, wọ́n rí ọkùnrin náà, ẹni tí ó ní
ẹ̀mí-èṣù, tí ó jokòó níbẹ̀, ó wọ aṣọ iye rẹ sì bọ̀ sípọ, ẹ̀rù sì bà wọ́n. Àwọn
tí ìṣẹ̀lẹ̀ yìí ṣojú wọn sì ń ròyìn rẹ̀ fún àwọn ènìyàn ohun tí ó sẹlẹ̀ sí
ọkùnrin ẹlẹ́mí àìmọ́, wọn si sọ nípa agbo ẹlẹ́dẹ̀ náà pẹ̀lú. Nígbà náà, àwọn èrò
bẹ̀rẹ̀ sí ní bẹ Jésù pé kí ó fi agbégbé àwọn sílẹ̀. Bí Jésù ti ń wọ inú ọkọ̀
ojú-omi lọ, ọkùnrin náà tí ó ti ní ẹ̀mí àìmọ́ tẹ̀lẹ̀ bẹ̀ Ẹ́ pé kí òun lè bá a
lọ. Jésù kò gbà fún un, ṣùgbọ́n ó wí fún un pé, “Lọ sí ilé sí ọ̀dọ̀ àwọn ẹbí rẹ,
kí o sì sọ fún wọn bí Ọlọ́run ti ṣe ohun ńlá fún ọ, àti bí ó sì ti ṣàánú fún ọ.”
Nítorí naà, ọkùnrin yìí padà lọ, ó bẹ̀rẹ̀ sí ròyìn ní Dekapolisi nípa ohun ńlá
tí Jésù ṣe fún un. Ẹnu sì ya gbogbo ènìyàn. Nígbà tí Jésù sì ti inú ọkọ̀ rékọjá
sí apá kejì òkun, ọ̀pọ̀ ìjọ ènìyàn péjọ yí i ká ní etí òkun. Ọ̀kan nínú àwọn
olórí sínágọ́gù tí à ń pè ni Jáírù wá sọ́dọ̀ Jésù, nígbà tí ó sì rí i, ó wólẹ̀
níwájú rẹ̀. Ó sì bẹ̀ ẹ́ gidigidi pé, “Ọmọbìnrin mi wà lójú ikú, mo bẹ̀ ọ́, wá fi
ọwọ́ rẹ lé e, kí ara rẹ̀ lè dá, kí ó sì yè.” Jésù sì ń bá a lọ. Ọ̀pọ̀ ìjọ ènìyàn
sì ń tọ̀ Ọ́ lẹ́yìn. Obìnrin kan sì wà láàrin ọ̀pọ̀ ènìyàn náà, tí ó ti ní ìsun
ẹ̀jẹ̀ fún odidi ọdún méjìlá. Ẹni tí ojú rẹ̀ sì ti rí ọ̀pọ̀lọpọ̀ ìpọ́njú lọ́dọ̀
ọ̀pọ̀ àwọn oníṣègùn, tí ó sì ti ná gbogbo ohun tí ó ní, síbẹ̀ kàkà kí ó san, ó ń
burú sí i. Nígbà tí ó sì gburo iṣẹ́ ìyanu tí Jésù ṣe, ìdí nìyìí tí ó fi wá
sẹ́yìn rẹ̀, láàrin ọ̀pọ̀ ènìyàn, ó sì fọwọ́ kan aṣọ rẹ̀. Nítorí ti ó rò ní ọkàn
rẹ̀ pé, “Bí mo bá ṣá à lè fi ọwọ́ kan aṣọ rẹ̀, ara mi yóò dá.” Ìsun ẹ̀jẹ̀ rẹ sì
gbẹ lẹṣẹkẹṣẹ, òun sì mọ̀ lára rẹ̀ pé, a mú òun láradá kúrò nínú àrùn náà.
Lọ́gán, Jésù sì mọ̀ nínú ara rẹ̀ pé agbára jáde lára òun. Ó yípadà láàrin ọ̀pọ̀
ènìyàn, ó sì béèrè, “Ta ni ó fi ọwọ́ kan aṣọ mi?” Àwọn ọmọ-ẹ̀yìn rẹ̀ wí fún un
pé, “Ìwọ rí ọ̀pọ̀ ènìyàn tí ó rọ̀gbà yí ọ ká, ìwọ́ sì tún ń bèèrè ẹni tí ó fi
ọwọ́ kàn ọ́?” Ṣíbẹ̀, Jésù bẹ̀rẹ̀ sí wò yíká láti rí ẹni náà, tí ó fi ọwọ́ kan
òun. Nígbà náà, obìnrin náà kún fún ìbẹ̀rù àti ìwárìrì nítorí ó ti mọ ohun tí ó
ṣẹlẹ̀ lára òun. Ó sì kúnlẹ̀ níwájú rẹ̀, ó sì sọ ohun tí òun ti ṣe. Jésù sì wí
fún un pé, “Ọmọbìnrin, ìgbàgbọ́ rẹ mú ọ lára dá: Má a lọ ní àlàáfíà, ìwọ sì ti
sàn nínú àrùn rẹ.” Bí Jésù sì ti ń ba obìnrin náà sọ̀rọ̀, àwọn ìránṣẹ́ dé láti
ilé Jáírù olorí sínágọ́gù wá, wọ́n wí fún un pé, ọmọbìnrin rẹ ti kú, àti pé kí
wọn má ṣe yọ Jésù lẹ́nu láti wá, nítorí ó ti pẹ́ jù. Ṣùgbọ́n bi Jésù ti gbọ́
ọ̀rọ̀ náà, ó wí fún Jáírù pé, “Má bẹ̀rù, sá à gbà mí gbọ́ nìkan.” Nígbà náà,
Jésù dá ọ̀pọ̀ ènìyàn náà dúró. Kò sì jẹ́ kí ẹnikẹ́ni tẹ̀lé òun lẹ́yìn lọ ilé
Jáírù, bí kò ṣe Pétérù, Jákọ́bù àti Jòhánù. Nígbà tí wọ́n dé ibẹ̀, Jésù rí i pé
gbogbo nǹkan ti dàrú. Ilé kún fún àwọn tí ń sọkún, àti àwọn tí ń pohùnréré ẹkún.
Ó wọ inú ilé lọ, Ó sì bá àwọn ènìyàn sọ̀rọ̀, ó béèrè pé, “Èéṣe tí ẹ̀yin fi ń
sọkún tí ẹ sì ń pohunréré ẹkún? Ọmọbìnrin náà kò kú, ó sùn lásán ni.” Wọ́n sì fi
í rẹ́rín. Ṣùgbọ́n ó sọ fún gbogbo wọn láti bọ́ síta, ó mú baba àti ìyá ọmọ náà,
àti àwọn ọmọ ẹ̀yin rẹ̀ mẹ́ta. Ó sì wọ inú yàrá tí ọmọbìnrin náà gbé dùbúlẹ̀ sí.
Ó gba a ní ọwọ́ mú, ó sì wí pé, “Tàlítà kúùmì” (tí ó túmọ̀ sí, ọmọdébìnrin, díde
dúró). Lẹ́sẹ̀kan-náà, ọmọbìnrin náà sì dìde. Ó sì ń rìn, ẹ̀rù sì ba wọn, ẹnú sì
ya àwọn òbí rẹ̀ gidigidi. Jésù sì kìlọ̀ fún wọn gidigidi pé kí wọn má ṣe sọ ohun
tí ó ti ṣẹlẹ̀. Ó sì wí fún wọn kí wọn fún ọmọbìnrin náà ní oúnjẹ. 

Nígbà tí ó rí ọ̀pọ̀ ènìyàn, ó gun orí òkè lọ ó sì jókòó. Àwọn ọmọ-ẹ̀yìn rẹ̀ si
tọ̀ ọ́ wá. Ó sì bẹ̀rẹ̀ sí kọ́ wọn wí pé: “Alábùkún-fún ni àwọn òtòsì ní ẹ̀mí,
nítorí tiwọn ni ìjọba ọ̀run. Alábùkún-fún ni àwọn tí ń ṣọ̀fọ̀, nítorí a ó tù
wọ́n nínú. Alábùkún-fún ni àwọn ọlọ́kàn tútù, nítorí wọn yóò jogún ayé. Alábùkún
fún ni àwọn tí ebi ń pa tí òùngbẹ ń gbẹ́ nítorí òdodo, nítorí wọn yóò yó.
Alábùkún-fún ni àwọn aláàánú, nítorí wọn yóò rí àánú gbà. Alábùkún-fún ni àwọn
ọlọ́kàn mímọ́, nítorí wọn yóò rí Ọlọ́run. Alábùkún-fún ni àwọn tonílàjà, nítorí
ọmọ Ọlọ́run ni a ó máa pè wọ́n. Alábùkún-fún ni àwọn ẹni tí a ṣe inúnibíni sí,
nítorí tí wọ́n jẹ́ olódodo nítorí tiwọn ní ìjọba ọ̀run. “Alábùkún-fún ni ẹ̀yin
nígbà tí àwọn ènìyàn bá fi àbùkù kàn yín tí wọn bá ṣe inúnibíni sí yín, ti wọn
fi ètè èké sọ̀rọ̀ búburú gbogbo sí yín nítorí mi. Ẹ yọ̀, kí ẹ̀yin sì fò fún ayọ,
nítorí ńlá ni èrè yín ní ọ̀run, nítorí bẹ́ẹ̀ ni wọ́n ṣe ṣe inúnibíni sí àwọn
wòlíì tí ń bẹ ṣáájú yín. “Ẹ̀yin ni iyọ̀ ayé. Ṣùgbọ́n bí iyọ̀ bá di òbu kí ni a ó
fi mú un dùn? Kò tún wúlò fún ohunkóhun mọ́, bí kò ṣe pé kí a dà á nù, kí ó sì
di ohun tí ènìyàn ń fi ẹsẹ̀ tẹ̀ mọ́lẹ̀. “Ẹyin ni ìmọ́lẹ̀ ayé. Ìlú tí a tẹ̀dó
sórí òkè kò lè fara sin. Bẹ́ẹ̀ ni a kì í tan fìtílà tán, kí a sì gbé e sí abẹ́
òṣùnwọ̀n; bí kò ṣe sí orí ọ̀pá fìtílà, a sì tan ìmọ́lẹ̀ fún gbogbo ẹni tí ń bẹ
nínú ilé. Bákan náà, ẹ jẹ́ kí ìmọ́lẹ̀ yín kí ó mọ́lẹ níwájú ènìyàn, kí wọ́n lè
máa rí iṣẹ́ rere yín, kí wọn lè máa yin baba yín tí ń bẹ ní ọ̀run lógo. “Ẹ má se
rò pé, èmí wá láti pa òfin àwọn wòlíì run, èmi kò wá láti pa wọn rẹ́, bí kò ṣe
láti mú wọn ṣẹ. Lóòótọ́ ni mo wí fún un yín, títí ọ̀run òun ayé yóò fi kọjá, àmì
kínkínní tí a fi gègé ṣe kan kì yóò parẹ́ kúrò nínú gbogbo òfin tó wà nínú ìwé
ofin títí gbogbo rẹ̀ yóò fi wá sí ìmúṣẹ. Ẹnikẹ́ni ti ó bá rú òfin tí ó tilẹ̀
kéré jù lọ, tí ó sì kọ́ ẹlòmíràn láti ṣe bẹ́ẹ̀, òun ni yóò kéré jù lọ ní ìjọba
ọ̀run, ṣùgbọ́n ẹni tí ó bá ń sewọn, tí ó sì ń kọ́ wọn, ni yóò jẹ́ ẹni ńlá ní
ìjọba ọ̀run. Nítorì náà ni mọ ti wí fún yín pé àfi bí òdodo yín bá ju ti àwọn
Farisí àti ti àwọn olùkọ́ òfin lọ, dájúdájú ẹ̀yin kì yóò le wọ ìjọba ọ̀run.
“Ẹ̀yin ti gbọ́ bí a ti wí fún àwọn ará ìgbàanì pé, ‘Ìwọ kò gbọdọ̀ pànìyàn,
ẹnikẹni tí ó bá pànìyàn yóò wà nínú ewu ìdájọ́.’ Ṣùgbọ́n èmi wí fún un yín pé,
ẹnikẹ́ni tí ó bínú sí arákùnrin rẹ̀ yóò wà nínú ewu ìdájọ́. Ẹnikẹ́ni ti ó ba wí
fun arakùnrin rẹ̀ pé, ‘Ráákà’ yóò fara hàn níwájú Sahẹ́ńdìrì; ṣùgbọ́n ẹni tí ó
bá wí pé ‘Ìwọ wèrè!’ yóò wà nínú ewu iná ọ̀run àpáàdì. “Nítorí náà, nígbà tí ìwọ
bá ń mú ẹ̀bùn rẹ wá ṣíwájú pẹpẹ, bí ìwọ bá sì rántí níbẹ̀ pé arákùnrin rẹ̀ ni
ohùn kan nínú sí ọ. Fi ẹ̀bùn rẹ sílẹ̀ níwájú pẹpẹ. Ìwọ kọ́kọ́ lọ ṣe ìlàjà láàrin
ìwọ àti arákùnrin rẹ̀ na. Lẹ́yìn náà, wá kí ó sì fi ẹ̀bùn rẹ sílẹ̀. “Bá ọ̀tá rẹ
làjà kánkán, ẹni tí ó ń gbé ọ lọ sílé ẹjọ́. Ṣe é nígbà ti ó wà ní ọ̀nà pẹ̀lú rẹ,
bí bẹ́ẹ̀ kọ́ yóò fà ọ́ lé onídajọ lọ́wọ́, onídájọ́ yóò sí fá ọ lé àwọn ẹ̀sọ́
lọ́wọ́, wọ́n a sì sọ ọ́ sínú túbú. Lóòótọ ni mo wí fún ọ, ìwọ kì yóò jáde kúrò
níbẹ̀ títítí ìwọ yóò fi san ẹyọ owó kan tí ó kù. “Ẹ̀yin ti gbọ́ bí òfin ti wí
pé, ‘Ìwọ kò gbọdọ̀ ṣe panṣágà.’ Ṣùgbọ́n mo wí fún yín pé, ẹnikẹ́ni tí ó bá wo
obìrinrin kan ní ìwòkuwò, ti bà a ṣe panṣágà ná ní ọkàn rẹ̀. Bí ojú rẹ ọ̀tún bá
mú ọ dẹ́sẹ̀, yọ ọ́ jáde, kí ó sì sọ ọ́ nù. Ó sàn kí ẹ̀ya ara rẹ kan ṣègbé, ju kí
a gbé gbogbo ara rẹ jù sínú iná ọ̀run àpáàdì. Bí ọwọ́ rẹ ọ̀tún bá mú ọ dẹ́ṣẹ̀ gé
e kúrò, kí ó sì sọ ọ́ nù. Ó sàn kí ẹ̀ya ara rẹ kan ṣègbé ju kí gbogbo ara rẹ lọ
sínú iná ọ̀run àpáàdì. “A ti wí pẹ̀lú pé, ‘Ẹnikẹ́ni tí ó bá kọ aya rẹ̀ sílẹ̀
gbọdọ̀ fún un ní ìwé-ẹ̀rí ìkọ̀sílẹ̀.’ Ṣùgbọ́n mo wí fún yín pé, ẹnikẹ́ni tí ó bá
kọ aya rẹ̀, àfi nítorí àgbèrè, mú un se àgbèrè, ẹnikẹ́ni tí ó bá sì fẹ́ obìnrin
tí a kọ̀ sílẹ̀ ní ìyàwó ṣe àgbèrè. “Ẹ̀yin ti gbọ́ bí a ti wí fún àwọn ará
ìgbàani pé; ‘Ìwọ kò gbọdọ̀ búrá èké bí kò ṣe pé kí ìwọ kí ó mú ìbúra rẹ̀ sí
Olúwa ṣẹ.’ Ṣùgbọ́n èmi wí fún yín, Ẹ má ṣe búra rárá,: ìbáà ṣe ìfi-ọ̀run-búra,
nítorí ìtẹ́ Ọlọ́run ni. Tàbí ìfi-ayé-búra, nítorí àpótí ìtìsẹ̀ Ọlọ́run ni; tàbí
Jerúsálémù, nítorí olórí ìlú Ọba Ńlá ni. Má ṣe fi orí rẹ búra, nítorí ìwọ kò lè
sọ irun ẹyọ kan di funfun tàbí di dúdú. Ẹ jẹ́ kí bẹ́ẹ̀ ni yín jẹ́ bẹ́ẹ̀ ni àti
bẹ́ẹ̀ kọ́ yín jẹ́ bẹ́ẹ̀ kọ́, ohunkóhun tí ó ba ju ìwọ̀nyí lọ, wá láti ọ̀dọ̀ ẹni
ibi. “Ẹ̀yin tí gbọ́ bí òfin tí wí pé, ‘Ojú fún ojú àti eyín fún eyín.’ Ṣùgbọ́n
èmi wí fún yín pé, ‘Ẹ má ṣe tako ẹni ibi. Bí ẹnì kan bá gbá ọ lẹ́rẹ̀kẹ́ ọ̀tún,
yí ẹ̀rẹ̀kẹ́ òsì sí olúwa rẹ̀ pẹ̀lú. Bí ẹnì kan bá fẹ́ gbé ọ lọ sílé ẹjọ́, tí ó
sì fẹ́ gba ẹ̀wù àwọ̀tẹ́lẹ̀, jọ̀wọ́ agbádá rẹ fún un pẹ̀lú. Bí ẹni kan bá fẹ́ fi
agbára mú ọ rìn ibùsọ̀ kan, bá a lọ ní ibùsọ̀ méjì. Fi fún àwọn tí ó béèrè
lọ́wọ́ rẹ, má ṣe kọ̀ fún ẹni tí ó fẹ́ ya láti lọ́wọ́ rẹ. “Ẹ̀yin ti gbọ́ bí òfin
ti wí pé, ‘Fẹ́ràn aládúgbo rẹ, kí ìwọ sì kórírà ọ̀ta rẹ̀.’ Ṣùgbọ́n èmi wí fún
yín pé, ẹ fẹ́ràn àwọn ọ̀ta yín kí ẹ sì gbàdúrà fún àwọn tí ń ṣe inúnibíni sí
yín, Kí ẹ̀yin lè jẹ́ ọmọ Baba yín bi ń bẹ ní ọ̀run. Ó mú kí oòrùn rẹ̀ ràn sára
ènìyàn búburú àti ènìyàn rere, ó rọ̀jò fún àwọn olódodo àti fún àwọn aláìṣòdodo.
Bí ẹ̀yin bá fẹ́ràn àwọn tí ó fẹ́ràn yín nìkan, èrè kí ni ẹ̀yin ní? Àwọn
agbowó-òde kò ha ń ṣe bẹ́ẹ̀ gẹ́gẹ́? Àti bí ó bá sì jẹ́ pé kìkì àwọn arákùnrin
yín nìkan ni ẹ̀yin ń kí, kín ni ẹ̀yin ń ṣe ju àwọn mìíràn? Àwọn abọ̀rìṣà kò ha ń
ṣe bẹ́ẹ̀ bí? Nítorí náà, ẹ jẹ́ pípé, gẹ́gẹ́ bí Baba yín tí ń bẹ ní ọ̀run ṣe jẹ́
pípé. 

Olúwa àyà mí kò gbéga bẹ́ẹ̀ ní ojú mi kò gbé sókè: bẹ́ẹ̀ ni èmi kò fi ọwọ́ mi lé
ọ̀ràn ńlá, tàbí lé ohun tí ó ga jù mí lọ Nítòótọ́ èmi mú ọkàn mi sinmi, mo sì
mú-un dákẹ́jẹ́ẹ́, bí ọmọ tí a fi ọwọ ìyá Rẹ̀ gbà ní ẹnu ọmú: ọkàn mí rí gẹ́gẹ́
bí ọmọ tí a já ní ẹnu ọmú. Ísírẹ́lì, ìwọ ní ìrètí ní ti Olúwa láti ìsinsinyí lọ
àti láéláé. 

Kíyèsí, ó ti dára ó sì ti dùn tó fún àwọn ará láti máa jùmọ̀ gbé ní ìrẹ́pọ̀. Ó
dàbí òróró ìkúnra iyebíye ní orí, tí ó ṣàn dé irungbọ̀n, àní irungbọ̀n Árónì: tí
ó sì ṣàn sí etí aṣọ sórí Rẹ̀; Bí irì Hémónì tí o ṣàn sórí òke Síónì: nítorí
níbẹ̀ ní Olúwa gbé pàṣẹ ìbùkún, àni ìyè láéláé. 

Ẹ kíyèsí i, ẹ fi ìbùkún fún Olúwa , gbogbo ẹ̀yin ìránṣẹ́ Olúwa , tí ó dúró ní
ilé Olúwa ní òru. Ẹ gbé ọwọ́ yín sókè sí ibi mímọ́, kí ẹsì fi ìbùkún fún Olúwa .
Olúwa tí ó dá ọ̀run Òun ayé, kí ó bùsí i fún ọ láti Síónì wá. 

Ẹ̀gbà ọrùn bí ìbòju tí Benin jẹ́ ẹ̀gbà ọrùn tí wọ́n gbẹ́ lére tí ó sì jẹ́ àwòrán
akọni obìrin tí a mọ̀ si ìyá wa Olorì Idia ti ọ̀rundún mẹ́rìndínlógún ṣẹ́yìn. 

Ọmọ rẹ̀ Esigie tí ó jẹ́ ọba ti Benin maa ń wọ́ èyí tí ó jọọ́ fún àwọn ọmọ ogun
ẹ̀yìn ìya olorì. 

Ibojú yìí pé méjì tí ó jọ ara wọn: Ìkan wà ní Ilé ọnà ti a mọ̀ sí British Museum
ní ìlú London tí ìkejì sì wà ní ilé ọnà tí a mọ̀ sí Metropolitan Museum of Art
ní ìlú New York. 

Àwọn àpẹẹrẹ rẹ̀ lórí àkọ́lé kan náà wà ní Seattle Art Museum àti Linden Museum,
tí ìkan ná sì wà ní ilé ibi tí wọ́n kò gba òpò eniyan láyè láti wọ̀, gbogbo rẹ̀
ní wọ́n kó nígbà ìwádí lọ sí ìlú Benin ní ọdún 1897. 

Ìbojú yìí ti di àmì ìdánimọ̀ lóde òní ní orílẹ̀ èdè Nàìjíríà láti ìgbà ìpéjọ-pọ̀
kan tí a mọ̀ sí FESTAC 77 tí ó wáyé ní ọdún 1977. Ìrísí àti Ìwúlò rẹ̀. 

Bí ó tilẹ̀ jẹ́ wípé ó ní ìrísí èyí tí ó jọ Ìbojú Ìbílẹ̀ Aláwọ̀dúdú, ībòjú kékeré
òhún tí kò gígùn rẹ̀ kò ju ìwòn 24cm lọ kìí ṣé fún wíwọ̀ sójú, Ọba lè wọ̀ọ́
sọ́rùn (tí ó sì maa bá mu) tàbí bi "ìlẹ̀kẹ̀ ìbàdí" (èyí tí ó sì maa bá ayẹyẹ tí
ó fẹ́ sẹe mu). 

Èyí tí ó wà ní ilé ọnà Met àti èyí tí ó wà ní ilé ọnà British fẹ́ jọ ara wọn,
méjèèjì ni ó jẹ́ àwòràn Olorì Idia. 

Wọn dárà ìlẹ̀kẹ̀ si lórí, lọ́rùn, ègbẹ́ níwájú orí àti gbígbẹ́ èyí tí ó fàyè
ọ̀nà méjì tí wọ́n lè fi ẹ̀gbà kọ́. 

Lóde òní àwọn ènìyàn máa ń gbé onírú irú àworan tí ó jọ́ọ níbi ayẹyẹ láti lé
ẹbọra búrúkú, ṣùgbọ́n ní bí ọrundún mẹ́rìndínlógún sẹ́yìn, wọ́n lè maa lòó fún
ayẹyẹ ìya ọba. 

Ó dàbí wípé ní bí ìbẹ̀rẹ̀ ọrúndún mẹ́rìndínlógún sẹ́yìn ni wọ́n gbẹ́ àwọn Ìbòjú
méjèèjì, bóya ní ọdún 1520, nígbà tí Olorì Idia, ìyá ọba Oba Esigie, jẹ́
aládájọ́ ní ilé ẹjọ́ ti Benin. 

Akọni obìnrin. 

Irú àwòrán yìí kò wọ́pọ̀ ní iṣẹ́ ọnà ilẹ̀ Benin, àti pé ipò Idia, tí iṣẹ̀ṣe àwọn
Edo mọ̀ sí "obìnrin kan ṣoṣo tó lọ sógun", tí ó da yàtọ̀, tí wọ́n sí dá oyèIyoba
tàbí Ìyá Olori ̀́n sílẹ̀ fun Ìwérí rẹ̀ jẹ́ ara irú irun tí wọ́n ń pè ní ẹnu
àparò, tí a lè rí dáadára ní àfihàn orí edẹ Olorì Idia. 

Ìwérí rẹ̀ tí ó rẹwà àti ìlẹ̀kẹ̀ ọrùn rẹ̀ bí ìlẹ̀kẹ̀ roboto ("ọlà"), tí wọ́n fún
ìya wa olorì láàfàní láti máa wọ̀, léyí tí ó jẹ́ pé olóyè ni ówà fún. 

Ìlẹ̀kẹ̀ pupa yìí àti aṣọ pupa, ti fìgbàkan wà fún àwọn olókìkí, tí wọ́n sì ti ri
lóde òní gẹ́gẹ́ bi ara imùra ìbílẹ̀ ní Edo. 

Ní iwájú orí ìbòjú méjì yìí, ìlà mẹ́rin wà níbẹ̀, tí ó sì dúro ṣangílítí sí òkè
ojú kànkan, irin méjì sì ṣe àpèjúwe ilà yìí. 

Irin ni wọ́n fi ṣe ibi ojú rẹ̀. 

Àmì fún okùn òwò. 

Ibi funfun ìwò ẹ̀fọ̀ tí wọ́n fi ṣe ìwòjú yìí jẹ́ àpẹẹrẹ òòṣà Olokun. 

Bí ó ṣe rí yìí, kò wọ́n nìkan nítórí wọ́n lọ ìwo ẹfọ̀ tí ó wúlò tí ó sì ṣeétà
lówó gọbọhi, ṣùgbọ́n àwọ̀ rẹ̀ tún jẹ́ àpẹ́ẹrẹ òòṣà tí ó ní ṣ pẹ̀lú olá Oba
Benin. 

Ihò tí ó wà ní ibi oun ẹ̀ṣọ́ rẹ̀ àti ibi ọrùn rẹ̀ jẹ́ àpẹẹrẹ ìlẹ̀kẹ̀ ọrùn tí
àwọn ọkùnrin Àgùdà maa ń fi ṣẹ̀ṣọ́, tí ó sì jẹ́ wípé àwòrán mọ́kànlá bẹ́ẹ̀ wà ní
ilé ọnà ìbòjú tí Bìrìtìkó àti pé mẹ́tàlá wà ní ilé ọnà Met tí ó ṣe àfihàn àwọn
ọkùnrin Àgùdá tí wọ́n múra bí àwọn ènìyàn dúdú. 

Orùn ìwòjú tí ó wà ní ilé ọnà Metropolitant (Met) jọ mọ́ èyí tí wọ́n fi àwọn
ọkùnrin Àgùdà ṣẹ̀ṣọ́ rẹ̀ (ẹ̀gbẹ́ rẹ̀ ti bàjẹ́ díẹ̀), Bí ó tilẹ̀ jẹ́ pé, ọrùn
ìwòjú èyí tí ó wà ní ilé ọnà Bìrìtìkó jẹ́ èyí tí wọ́n fi igi tàbí irin gbẹ́. 

Àwọn Àgùdà jẹ́ oníṣòwò pẹ̀lú àwọn Benin nígbàyẹn gẹ́gẹ́ bí wọ́n ti ṣàpèjúwe rẹ̀,
ó jẹ́ àpẹrẹ́ àjọṣepọ̀ láàrin omi àti ilẹ̀. 

Ẹ ti tẹ̀lé ìjápọ̀ mọ́ ojúewé tí kò sí. 

Láti dá ojúewé yí ẹ bẹ̀rẹ̀ síní tẹ́kọ sí inú àpótí ìsàlẹ̀ yí (ẹ wo ojúewé
ìrànlọ́wọ́ fun ẹ̀kúnrẹ́rẹ́ ). 

T'óbá sepé àsìse ló gbé yin dé bi, ẹ kọn bọ́tìnì ìpadàsẹ́yìn. 

Orúkọ dàbí àmì ìdánimọ̀ tí a fi ń dá ẹnìkọ̀ọ̀kan mọ̀ orúkọ ló jẹ́ kí á dá Táyé
mọ̀ yàtọ̀ sí Kẹ́hìndé, káàkiri àgbáyé ní a sì tí ń lo orúkọ, ní ọ̀pọ̀ ìgbà orúkọ
sì máa ń fi bí ènìyàn ṣe jẹ́ láwùjọ hàn àti wí pe orúkọ ẹni le buyì fún ènìyàn
láwùjọ. 

Ìṣọmọlórúkọ láàárín àwọn Yorùbá dàbí ìgbà tí a ń ṣe ọdún ní torí pé tọmọ, taya,
tẹbí, tará, tìyekan àti àwọn alábáse gbogbo ní yóò pésẹ̀ sí ibẹ̀. 

Láyé àtijọ́ ọjọ́ keje ní wọ́n máa ń sọ ọmọ obìnrin lórúkọ nígbà tí tọmọ kùnrin
sì jẹ́ ọjọ́ kẹsàn-án èyí wà ní ìbámu pẹ̀lú èrò àti ìgbàgbọ́ wọn pé eegun méje ni
obìnrin ní nígbà tí tọkùnrin jẹ́ mẹ́sàn-án. 

ṣùgbọ́n lóde-òní ohun gbogbo ti yí padà àti obìnrin àti ọkùnrin ni wọ́n ń sọ
lórúkọ lọ́jẹ́ kẹjọ. 

Bí a ṣe ń ṣe ìṣọmọlórúkọ yàtọ̀ láti idílẹ́ sí ìdílé ṣùgbọ́n ní ọjọ́ ìṣọmọlórúkọ
yìí àgbà ilé lóbìnrin yóò gbé ọmọ yìí lọ́wọ́ yóò sì fí ẹsẹ̀ rẹ̀ tẹ ilẹ̀. 

Orísìírísìí nǹkan ní wọ́n ń lò níbi ìsọmọlórúkọ bíi Oyin, Epo, Iṣu, Ẹja, Iyọ̀,
Omi, abbl láti jẹ́ kí ọmọ yìí mọ bí ayé se rí wọn yóò fí gbogbo ohun tí a kà
sókè yìí tọ́ ọmọ lẹ́nu wò, wọ́n sì máa ń wọ́n omi sí ọmọ yìí lára tàbí kí wọ́n
da omi sí orí páànù kí wọn ó wá jẹ́ kí ó kán si ọmọ yìí lára. 

Orúkọ dabí fèrèsé tí ó fi ÀṢÀ, Èsìn, Iṣé àti ìgbàgbọ́ àwọn Yorùbá hàn. 

Oríṣìíríṣìí nǹkan la fi ń sọmọ lórúkọ bíi OYIN, EPO, IYỌ, ẸJA, OMI abbl.
Oríṣìíríṣìí nǹkan ló le yọrí sí orúkọ tí a sọ ọmọ. 

Genevieve Nnaji ọjọ́ ìbí May 3, 1979 ní Mbaise, Ipinle Imo, jẹ́ òṣeré filmu ọmọ
ilẹ̀ Nàìjíríà. 

Ní 2005 ó gba Ẹ̀bùn Akadẹ́mì Filmu ilẹ̀ Áfríkà gẹ́gẹ́ bíi Òṣeré Obìnrin
Dídárajùlọ. 

Ìgbà èwe: Ìlú Èkó ni Genevieve Nnaji ti dàgbà. 

Ìkẹrin nínú àwọn ọmọ méjọ, ọ̀mọ̀wé ni àwọn òbí rẹ̀. 

Bàbá rẹ̀ siṣẹ́ gẹ́gẹ́ bíi onímọ̀ iṣẹ́-ẹ̀rọ (engineer) nígbàtí ìyá rẹ̀ sì jẹ́
olùkọ́. 

Ò lọ sí ilé ẹ̀kọ́ Methodist Girls College ní Yaba, lẹ́yìn rẹ̀ ó tẹrísí
Yunifásítì ìlú Èkó. 

Níbẹ̀ lówà tó ti bẹ̀rẹ̀ sí ní ṣiṣẹ́ díèdíẹ̀ gẹ́gẹ́ bíi òṣèré ni Nollywood. 

Nnaji bẹ̀rẹ̀ ìṣèré rẹ̀ láti ọmọdé ninu eré tẹlifísọ̀n Ripples nígbà tójẹ́ ọmọ
ọdún 8. 

Ó tún ṣe ìpolówó ọjà bíi méèló kan nínú èyí tó jẹ́ fún Pronto àti ọṣẹ ìfọsọ Omo.

Ní 2004 ó di aṣojú fún ọsẹ ìwẹ̀ Lux, ìbáṣe ìgbọ̀wọ́ tọ́ fa èrè ínlá wá fun. 

Ni 1998 nígbà tójẹ́ ọmọ ọdún 19 wọn ṣe àmúhàn rẹ̀ sí àwọn olólùfẹ́ filmu ni
Naijiria pẹ̀lú filmu tó ún jẹ́ Most Wanted. 

Lẹ́yìn rẹ̀ ó tún ṣe àwọn filmu bíi Last Party, Mark of the Beast àti Ijele. Ó ti
kópa nínúu filmu tó tó 80 ni Nollywood. 

Nnaji ti gba ọ̀pọ̀lọpọ̀ ẹ̀bùn fún iṣẹ́ rẹ̀ ìkan nínú wọn jẹ́ gẹ́gẹ́ bíi òṣèré
obìnrin tó dára jùlọ fún 2001 ní City People Awards, ó sì tún gba ẹ̀yẹ gẹ́gẹ́
bíi Òṣèré Obìnrin Tódárajùlọ ní 2005 nínú àwọn Ẹ̀bùn Akadẹ́mì Filmu ilẹ̀ Áfríkà.

Ní 2004, ó tọwọ́bọ̀wé pẹ̀lú ilé ìṣẹ́ àwo-orin ilẹ̀ Ghana, EKB Records láti gbé
àwo-orin àkọ́kọ́ rẹ̀ jáde tó ún jẹ́ One Logologo Line, àdàlú orin R&B, Hip-Hop
àti Urban. 

Ní 2008 ni ó ṣí ilé ìránsọ rẹ̀ tó ún jẹ́ "St. Genevieve", èyí tó ún ṣọrẹ
ìdámẹ́ẹ̀wá èrè rẹ̀. 

Ní Nollywood, Genevieve Nnaji jẹ́ ọ̀kan nínú àwọn tí owó iṣẹ́ wọn pọ̀jùlọ. 

Ẹgbẹ́ Akọ́mọlédè àti àṣà Yorùbá jẹ́ àgbárí-jọ-pọ Àwọn olùkọ́ nílé ìwé
alákọ̀ọ́bẹ̀rẹ̀, girama àti ilé ẹ̀kọ́ fásitì ti ìjọba pẹ̀lú aládàáni jákè jádò
ilẹ̀ Nàjíríà. 

Ẹgbẹ́ yìí ń ṣojú Yorùbá níbi ìgbé lárugẹ èdè, àṣà àti ìdàgbà sókè ìṣèṣe Yorùbá.

Alhaji Lukman Ẹ̀bùn Olóyèdé Ọláìyá tí gbogbo ènìyàn mọ̀ sí Igwe jẹ́ ọmọ orílẹ̀
èdè Nàìjíríà àti òṣèré sinimá àgbéléwò. 

Wọ́n bí Ẹ̀bùn Olóyèdé ní ilú Kẹ́nta, Òkè-Èjìgbò Abẹ́òkúta. 

Ètò ẹ̀kọ́ rẹ̀: Ọláìyá lọ sí ilé ìwé alákọ̀ọ́bọẹ̀rẹ̀ St.Judes ní ìlú Abẹòkúta ní
ìpínlẹ̀ Ògùn, tí ó sì tún tè síwájú nínú ẹ̀kọ́ rẹ̀ ní ilé ìwé girama (Premier)
ní Abẹ́òkúta. 

Lẹ́yìn tí ó parí èyí ni ó lọ kẹ́kọ̀ọ́ nípa ìbára ẹni sọọ̀rọ̀ ní ilé ẹ̀kọ́
gbogbo-nìṣe tí Moshood Abíọ́lá Òjéèrè ìpínlẹ̀ Ògùn. 

Iṣẹ́ rè gẹ́gẹ́ bí òṣèré: Ọláìyá dara pọ̀ mọ́ ẹgbẹ́ òṣèré Musibau Shodimú ní
àsìkò ọdún 1970s tí ó wà ní Abẹ́òkúta nígbà náà. 

Ojúewé yìí ní ìpinu ọ̀nà ìṣiṣẹ́ kan Wikipedia nínú. 

Ó jẹ́ èso ìfohùnṣọ̀kan, bẹ́ ẹ̀ sì ni ó jẹ́ gbígbàgbọ́ pé gbogbo àwọn oníṣe
gbọ́dọ̀ tẹ̀lé wọn gbámúgbámú. 

Ẹ le ṣàtúnṣe àkóónú ojúewé náà sùgbọ́n ẹ jọ̀wọ́ ọ mọ́ ṣe ìyípadà ìpinu ọ̀nà
ìṣiṣẹ́ kankan láì kọ́kọ́ filọ àwọn oníṣe yìókù. 

Ojú ewé yìí ní kúkurú: Ìmúlò àti ìtọ́nisọ́nà Wikipédíà jẹ́ Ojú ewé tó tọ́ka sí
ìlànà tí a gbọ́dọ̀ tẹ̀lé ní àwùjọ Wikipédíà. 

Ìmúlò yìí ṣe àpèjúwe bí a ṣe lè máa mú ìdàgbàsókè bá àwọn Ìmúlò àti ìtọ́nisọ́nà
Wikipédíà. 

Àwùjọ Wikipédíà ṣe Ìmúlò àti ìtọ́nisọ́nà yìí lati ṣe àpèjúwe ọ̀nàn tó dára jùlọ
lati ṣàgbékalẹ́ ọ̀rọ̀, yanjú ìjà àti lati mú ìtẹ̀síwájú bá ìlépa wa fún ṣiṣẹda
ìmọ ọfẹ. 

Kò pọn dandan lati ka Ìmúlò àti ìtọ́nisọ́nà ojú ewé yìí lati bẹ̀ẹ̀rẹ̀ ṣíṣàtúnkọ.

Orígun máàrún Wikipédíà ṣe àlàyé ránpẹ́ nípa ìlànà Wikipédíà. 

Bí ó ti lẹ̀ jẹ́ wípé Wikipédíà Kò ní gba lílé ati sáré òfin, àwọn ojú ewé Ìmúlò
àti ìtọ́nisọ́nà ti ṣàgbékalẹ́ bí ohun gbogbo ṣe gbọ́dọ̀ máa lọ. 

Ìmúlò ṣe àlàyé àwọn ìlànà tí alàtúnkọ gbọ́dọ̀ tẹ̀lé ní àwùjọ Wikipédíà. 

Bakan náà ni ìtọ́nisọ́nà ṣe àlàyé ọ̀nàn tí a yàn lááyò lati tẹ̀lé ìlànà yìí. 

A gbọ́dọ̀ máa lo ìtọ́nisọ́nà pẹ̀lú láákáyè. 

Àjọ kòsí fún èrè Wikimedia Foundation ni ó n se alàkóso Wikipédíà pẹ̀lú àwọn
òfin kan (wo ibí fún àkójọ Ìmúlò). 

Tún wo Ipa Jimmy Wales ṣùgbọn, Wikipédíà ṣàkóso ara ẹ̀ nipase oníwé àwùjọ. 

Ìmúlò jẹ́ ohun tí gbogbo alàtúnkọ gbà. Osì tún se àpèjúwe ìlànà tí a gbọ́dọ̀
tẹ̀lé ní àwùjọ. 

Gbogbo ojú ewé ìmúlò wà ní Wikipédíà: Gbogbo ìmúlò àti ìtọ́nisọ́nà àti. 

Fún kúkurú ojúlówó àwọn ìmúlò, wo Wikipédíà: Àwọn ìmúlò. 

Wikipedia Yorùbá únlo àwọn ìpinu ọ̀nà ìṣiṣẹ́ tó wà fún Wikipedia èdè Gẹ̀ẹ́sì. 

Tí ẹ bá fẹ́ ẹ lè lọ sí ojúewé ọ̀rọ̀ rẹ̀ láti fọ̀rọ̀wérọ̀ nípa wọn tàbí dámọ̀ràn
ìpínu ọ̀nà ìṣiṣẹ́ míràn. 

Ṣíṣàtúnṣe ojúewé yìí látọwọ́ àwọn oníṣe tuntun tàbí àwọn oníṣe
aláìtíìforúkọsílẹ̀ jẹ́ tí tìpa lọ́wọ́lọ́wọ́. 

Ojúewé yìí lọ́wọ́lọ́wọ́ jẹ́ dídá àbò bò díẹ̀ nítoríẹ̀ àwọn oníṣe aforúkọsílẹ̀ tí
wọ́n ti fẹsẹ̀múlẹ̀ nìkan ni wọ́n le ṣàtúnṣe rẹ̀. 

Kílódé tí ojúewé ṣe ní àbò? 

Bó tilẹ jẹ́ pé ọ̀pọ̀ àwọn àyọkà ni wọ́n le jẹ́ títúnṣe látọwọ́ olúkúlùkù, àbò
díẹ̀ pọndandan ní gbà míi láti dínà ìbàjẹ́ sí àwọn ojúewé tó gbajúmọ̀. 

Ìdí fún àbò wà nínú àkọọ́lẹ̀ àbo. Tí kò bá sí àkọsílẹ̀ abáramu nínú àkọọ́lẹ̀
àbò, ojúewé náà le ti jẹ́ yíyí nípò dà lẹ́yìn ìṣe àbò si. 

Kíni mo le ṣe? 

Tí ẹ bá ní àkópamọ́ oníṣe ẹ kọ́kọ́ wọlẹ́. 

Tí ẹ kò bá ní àkópamọ́, ẹ le dá ìkan; lẹ́yìn ọjọ́ 4 àti àtúnṣe 10, ẹ ó le
ṣàtúnṣe àwọn ojúewé àbò díẹ̀. 

Ẹ sọ̀rọ̀ nípa ojúewé yìí pẹ̀lú àwọn ẹlòmíràn. 

Ẹ tọrọ ìjáwọ́ àbò ojúewé náà. 

Ẹ ka bí ẹ ṣele bẹ̀rẹ̀ síní ṣàtúnṣe Wikipedia. 

Tí ẹ bá ṣàkíyèsí àsìṣe tàbí ẹ ní àbá fún àtúnṣe, ẹ le tọrọ àtúnṣe, nípa títẹ
klik sí àjápọ̀ ìsàlẹ̀, kí ẹ sì tẹ̀lẹ́ àwọn ìlànà ibẹ̀. Alámùójútó kan yíò ṣe
àtúnṣe náà fun yín. 

Ẹ jọ̀wọ́ ẹ kọ́kọ́ wọ ojúewé ìfọ̀rọ̀wérọ̀ àyọkà náà, bóyá ọ̀rọ̀ ùnlọ nípa rẹ̀. 

Àdírẹ́ẹ̀sì e-mail yín kò ṣe dandan, ṣùgbọ́n yíò jẹ́ lílò fún ìtúntò ọ̀rọ̀ìpamọ́,
tí ẹ bá gbàgbé ọ̀rọ̀ìpamọ́ yín. 

Ẹ tún le yàn láti jẹ́ kí àwọn míràn ó bá a yín pàdé pẹ̀lú e-mail láti inú àjápọ̀
lórí ojúewé oníṣe tàbí ọ̀rọ̀ yín. 

Àdírẹ́ẹ̀sì e-mail yín kò ní hàn síta nígbà tí àwọn oníṣe míràn bá a yín pàdé. 

Kò sì áwọ́n iyipada ni akókò yì ti o ba àwon ìlànà yí mu. 

Lọ́wọ́lọ́wọ́ kò sí ìkọ̀ nínú ojúewé yìí. 

Ẹ le wá àkọlé ojúewé yìí nínú àwọn ojúewé mìíràn, tàbí wá àwọn àkọọ́lẹ̀ tó bámu,
sùgbọ́n ẹ kò ní àṣẹ láti ṣ'ẹ̀dá ojúewé yìí. 

Robert Lavinsky, PhD, ti ṣọrẹ ibùdó dátà gbogbo àwọ àwòrán rẹ̀ ní mindat.org (ó
tó bíi 29,000) àti gbogbo àwọn àwòrán láti ibi ojúewé ìtakùn rẹ̀ irocks.com fún
Wikimedia Commons. 

Bákanáà ó tún ti ṣe ìfilọ̀ iye àwórán bíi 20,000 láti inú ìkápamọ́ rẹ̀ fún lílò
bóbá ṣe yẹ. 

À únfẹ́ ìrànlọ́wọ́ láti ṣe ìyípadà ìjúwe gbogbo àwọn àwòrán náà, ṣíṣèyẹ̀wò wọn
ní irocks.com bóyá àwòrán kan kò sí, àti láti rù wọ́n sókè sí Commons. 

Ẹ le kà nípa bí ẹ ṣe le ràn wá lọ́wọ́ níbí. 

Àyọkà yìí tàbí apá rẹ̀ únfẹ́ àtúnṣe sí. 

Ẹ le fẹ̀ jù báyìí lọ tàbí kí ẹ ṣàtúnṣe rẹ̀ lọ́nà tí yíò mu kúnrẹ́rẹ́. 

Ẹ ran Wikipedia lọ́wọ́ láti fẹ̀ẹ́ jù báyìí lọ. 

Lát'ọwọ́ Wikipedia, ìwé ìmọ̀ ọ̀fẹ́. 

Ẹ wo Àwọn Ọ̀rọ̀ Àdéhùn Ìlò fún ẹ̀kúnrẹ́rẹ́. 

Ní ayé àtijọ́ àwọn onímọ́ ìṣirò mọ nọ́mbà tóṣòro gẹ́gẹ́ bíi nọ́mbà tí kòsí. 

A lè sọ pé àwón nọ́mbà gidi je nọ́mbà tósòro pelu apá tíkòsi´ tó jé òdo; eyun pé
nọ́mbà gidi a jẹ́ bakanna mọ́ nọ́mbà tósòro a+0i. 

Fún àpẹrẹ, 3 + 2i jé nọ́mbà tósòro, pẹ̀lú apá gidi to jẹ 3 ati apá tíkòsi´ to jẹ
2. 

Àwon nọ́mbà tósòro se ròpọ̀, yọkúrò, sọdipúpọ̀ tàbi sèpínpiń gẹ́gẹ́ bi a ti n se
fun àwon nọ́mbà gidi, be ni wón sì ní ìdámọ̀ tó lẹ́wà mìíràn. 

Fún àpẹrẹ, nọ́mbà gidi nìkan kò ní ojúùtú fún ìdọ́gba aljebra alápọ̀ọ́nlépúpọ̀
(polynomial) pẹ̀lú nọ́mbà àfise gidi (coefficient), sùgbọ̀n àwọn nọ́mbà tósòro
ní. 
