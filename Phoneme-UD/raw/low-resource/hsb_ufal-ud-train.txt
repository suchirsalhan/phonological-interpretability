Kak so potajkim wikisłownik wot Wikipedije rozeznawa? Wonej so idealnje
wudospołnjatej: We wikipediji namakaš encyklopediske artikle wo někajkej wěcy
abo wosobje, něšto, štož njesłuša do słownika; na druhim boku pak njenamakaš
informaciju wo gramatice abo ortografiji (wothladajo wot toho, zo so wuraz
nadźijomnje korektnje piše a wužiwa). W tajkich padach, hdyž wužiwar
prawdźepodobnje skerje wěcownu informaciju pyta hač gramatisku (na př. Budyšin
abo Jakub Bart-Ćišinski), wotkazuje wikisłownik na Wikipediju. Runje tak ma
Wikipedija móžnosć, na wikisłownik wotkazować. W idealnym padźe budźe raz tak,
zo kóžde słowo w kóždym artiklu Wikipedije na wotpowědne hesło we wikisłowniku
wotkazuje, tak zo dyrbi wužiwar wikipedije jenož na njeznate słowo kliknyć, zo
by něšto wo nim zhonił. 

Wot lěta 3000 př. n. l. připućowachu nomadźa ze sewjera do južneho
Mezopotamiskeje. Sumeriska lisćina kralow, kotraž tež wo lijeńcy powěda,
dokumentuje tute pućowanja přez mjenowanje semitiskich mjenow. Historikarjo
mjenuja tutu dobu zažnodynastisku periodu, kotraž so w 23. lětstotku př. n. l.
skónči. 

Prěnje pisomne dopokazy w južnej Mezopotamiskej su w sumeriskej rěči spisane.
Někotři rěčespytnicy měnja, zo sumeriska rěč móhła z mongolšćinu, finšćinu,
madźaršćinu abo z turkowšćinu přiwuzna być a wotwodźeja z toho připućowanje
Sumeričanow do Mezopotamiskeje z wuchoda, měnjo, zo tam su korjenja tutych
rěčow. Njejsu žane archeologiske dokłady za tajke připućowanje. Teorija, zo
južna Mezopotamiska w neolitikumje hišće pod mórskej hładźinu ležeše, njeda so
mjeztym wjace dźeržeć, chibazo přińdźe přez eroziju w sćěwku rólniskeho
wužiwanja a přepasenja w Taurusu a Zagrosu k sylnemu nanjesenju pódy. 

Móžnosće wobydlerstwa někajkeho stata, so z internetom zwjazać, wotwisuja wot
stopjenja ekonomiskeho wuwića tutoho stata. 

6. lětstotk W času ćahanja ludow wobsydla słowjanske kmjeny krajinu mjez
Baltiskim morjom a srjedźnymi horinami, mjez rěkami Łobjom a Solawu na zapadźe a
Wódru-Bobrom-Kwisu na wuchodźe. 631 Serbja so jako »Surbi« w chronice Fredegara
prěni króć pisomnje mjenuja. 932 Heinrich I. podćisnje serbskej kmjenaj
Łužičanow a Milčanow. 939 Markhrabja Gero da na hosćinje třiceći
połobskosłowjanskich wjerchow zabić. Po tym so mnoho słowjanskich kmjenow
zběhnje. 1018 W Budyskim měrje mjez Bolesławom Chrobrym a němskim kejžorom
Heinrichom II. so teritorijej Łužičanow a Milčanow pólskemu wjerchej za leno
přidźělitej (hač do lěta 1031). ... 

Stat je politiski konstrukt, kotryž wopřijmje zhromadny, wobmjezowany teritorij,
k tomu słušacy statny lud (po staćanstwje) a realne wukonjenje mocy (statnu
móc). Po formje knježerstwa rozeznawa so monarchistiske, autokratiske a
demokratiske staty. 
