Mae angen difrifoli a thyfu fyny. Nid yw dychan wedi marw, o reidrwydd, ond mae
angen iddo fod yn llawer iawn craffach, miniocach a chasach. Wrth i'r byd go
iawn droi'n wirionach bob dydd, mae'n wir bod dychan yn mynd yn anos. Ond os
rhoi cynnig arni, herio gwleidyddion a'u dal i gyfrif o ddifrif ddylai fod y
nod. Y gwrthwyneb llwyr ddigwyddodd yn achos Johnson, ac rydym i gyd ar fin
talu'r pris. Dylid pwysleisio nad yw hyn yn golygu bod Johnson yn athrylith o
fath yn y byd. Nid yw pob un dim a wna wedi'i gynllunio'n ofalus; ystyrier ffars
ei ymgais i olynu David Cameron yn 2016. Ond nid oes rhaid iddo fod. Nid yw
torri system wleidyddol yn arbennig o anodd, cyn belled nad ydych yn berson sy'n
teimlo embaras. Nid yw'n gymeriad hollol ffug chwaith; mae cnewyllyn o wirionedd
i'r shambls. Ond mae'n sicr wedi deall sut i fanteisio ar y cnewyllyn hwnnw, a'i
or-ddweud i eithafion. Mae Johnson, Trump a Putin yn bobl wahanol, ond mae
ganddynt yn gyffredin y gallu yma i fynd i hwyl tra'n datgymalu'r cysyniad o
wirionedd. Nid oes modd gor-bwysleisio pa mor beryglus yw hyn, yn fy marn i.
Rydym yn llithro i le tywyll dros ben. Pob hyn a hyn, mae rhywun yn penderfynu
paentio dros y graffiti enwog "Cofiwch Dryweryn" ar ddarn o hen wal ger
Llanrhystud, ac mae rhywun arall wedyn yn mynd ati i adfer y geiriau gwreiddiol.
Fe ddigwyddodd eto ddoe, ar ôl i ryw jôcar baentio "Elvis" dros y cwbl. O fewn
dim o dro, ail-baentiwyd yr hen eiriau a sicrhawyd bod gyrrwyr yr A487 yn cael
eu hatgoffa drachefn i gofio am foddi Capel Celyn yn hytrach nag am Mr Presley.
Dyma erthygl gennyf yn Nation Cymru ynghylch agwedd ffwrdd-a-hi a pheryglus y
chwith tuag at Brexit. Mae'r chwith yn gywir i fynnu bod y mudiad cenedlaethol
yng Nghymru'n bod yn ofalus a manwl ynghylch ei chynlluniau, ond maent wedi bod
yn rhyfeddol o ddi-hid am fater mwyaf argyfyngus ein hanes diweddar. Galwaf am
gysondeb. Brexit yw'r broses wleidyddol ryfeddaf i mi ei chofio erioed, ac
efallai mai'r peth iachaf i ni gyd fyddai i ni roi'r gorau i geisio gwneud
synnwyr o beth sy'n digwydd. Er bod pob diwrnod unigol yn draed moch, fodd
bynnag, mae'n dechrau ymddangos mai dau ganlyniad mwyaf tebygol hyn i gyd fydd
naill ai ail refferendwm neu adael heb gytundeb o gwbl. Rwy'n teimlo erbyn hyn
mai'r ail sydd fwyaf tebygol. Rwyf wedi teimlo ers peth amser bod y posibilrwydd
o adael heb gytundeb yn uwch nag a werthfawrogwyd. Y ddadl fwyaf cyffredin yn
erbyn y posibilrwydd hwnnw oedd - ac yw - na fuasen "nhw" yn caniatáu i'r fath
beth ddigwydd oherwydd byddai'r goblygiadau mor drychinebus. Hanner-wir yw'r
ddadl honno: mi fyddai gadael heb gytundeb yn drychinebus, byddai. Ond fy mantra
i yn ddiweddar yw nad yw'r ffaith bod rhywbeth yn sicr o fod yn drychinebus yn
golygu na allai ddigwydd. Yn ddisgynydd i dywysogion Powys, Owain Glyn Dŵr neu
Owain ap Gruffudd (1354 - tua 1416) oedd y Cymro olaf i gael ei alw'n Dywysog
Cymru. Ymddangosodd comed yn ystod misoedd Chwefror a Mawrth 1402, a ystyrid gan
lawer yn argoel o fuddugoliaeth Owain ac felly, rhoddwyd iddo'r llysenw Y Mab
Darogan. Ym mis Medi 1400, flwyddyn ar ôl i Harri feddiannu gorsedd Lloegr,
daeth ffrae rhwng Glyndŵr a'i gymydog Reginald Grey, 3ydd Barwn Grey de Ruthyn
i'w anterth, a ddatblygodd yn gyflym i fod yn wrthryfel dros annibyniaeth Cymru.
Roedd Hedd Wyn yn frodor o Drawsfynydd, yn yr hen Sir Feirionydd, lle cafodd ei
eni yn 1887, yn fab i Mary ac Evan Evans, yr hynaf o unarddeg o blant. Cafodd ei
eni ym mwthyn Penlan a symudodd y teulu fferm Yr Ysgwrn pan oedd yn 4 mis oed.
Ar ôl cyfnod yn yr ysgol leol gweithiodd gartref ar fferm ei dad. Treuliodd ei
fywyd yno, ac eithrio cyfnod byr iawn yn gweithio yn ne Cymru. Aeth yn filwr yn
15fed Bataliwn y Ffiwsilwyr Cymreig yn Ionawr 1917. Treuliodd gyfnod byr yn
ymarfer yn Litherland ger Lerpwl ac aeth i Fflandrys erbyn yr haf. Erbyn diwedd
mis Gorffennaf, roedd Ellis a'r gatrawd ger Cefn Pilkem lle bu brwydr
Passchendaele. Fe'i lladdwyd ym Mrwydr Cefn Pilkem a oedd yn rhan o Frwydr
Passchendaele a elwir hefyd yn Drydedd Frwydr Ypres, ar 31 Gorffennaf yn yr un
flwyddyn. Actor yw Huw Garmon (ganwyd Hydref 1966 ar Ynys Môn), a adnabyddir yn
bennaf am actio'r brif ran yn y ffilm lwyddiannus Hedd Wyn. Bu hefyd yn un o'r
cymeriadau sefydlog ar Pobol y Cwm am gyfnod. Mae'n fab i'r hanesydd Richard
Cyril Hughes. Offeryn cerdd gyda thannau a genir â'r bysedd yw telyn. Mae'n
offeryn cerdd hynafol y cyfeirir ato yn y Beibl, mewn hen lawysgrifau Cymraeg
canoloesol a ffynonellau cynnar eraill, a cheir tystiolaeth archaeolegol sy'n
dangos fod telynau i'w cael ym Mesopotamia yng nghyfnod gwareiddiad Sumer, rai
milflynyddau Cyn Crist. Fe fydd Cronfa Achub yn cael ei lansio yn yr Eisteddfod
Genedlaethol yn Ynys Mon er mwyn cefnogi'r ymgyrch genedlaethol i atgyfodi unig
bapur newydd Cymraeg Cymru. "Mae'n gyfle i Gymry Cymraeg gymryd cam positif i
gefnogi lansiad gwasg annibynnol Gymreig a Chymraeg fydd yn rhoi llais cryf i
Gymru," meddai Wyn Williams sy'n un o'r Cyfeillion. Bydd grŵp Cyfeillion Y Cymro
yn lansio'r Gronfa yn yr Eisteddfod ac yn galw am gefnogaeth gan bobl o bob cwr
o'r gymdeithas Gymraeg er mwyn sicrhau bod gennym amrywiaeth ac ystod o sgiliau
ac oedran er mwyn adlewyrchu'r Gymru fodern. Cytunodd nifer mai merched oedd yn
waeth na bechgyn gyda llanast. Cyn symud i Gaerdydd, nes i ddewis fflat gyda
merched a bechgyn, fi fy hun yn ferch. Y rheswm tu ôl hwn oedd oherwydd mae
merched yn gallu anghytuno a chwympo mas yn aml, ond s'dim lawer o gweryla rhwng
merched a bechgyn. Felly'r unig beth ar fy meddwl oedd y llanast sy'n
gysylltiedig â bechgyn. Roedd yr wythnos gyntaf yn ardderchog. Chwerthin trwy'r
amserau, coginio fel fflat i gael bwyd gyda'n gilydd, mynd allan bob nos tan
oriau cynnar y bore. Ond, yn fuan iawn ar ôl yr wythnos o feddwi, newidodd y
straeon o rai meddw i straeon afiach am ein fflat bach ni. Ar ôl sawl rhybudd am
lanast y gegin, mae'r bois yn dal i adael y llestri brwnt am ddyddie hir. Maen
nhw'n prynu a choginio bwyd i'w gilydd pob nos, fel pâr hen briod; ond yn gadael
y llestri ym mhob man. Ble i ni fod coginio a bwyta? Rwyf am bleidleisio i ni
aros fel aelod o'r Undeb Ewropeaidd. A dweud y gwir, rwyf am bleidleisio'n gryf
iawn i ni wneud hynny. Fel ymhob etholiad, rwyf wedi ystyried y pwyntiau a
gyflwynywd gan bob ochr o'r ddadl. Ac, fel gyda sawl etholiad arall, mae'n
amhosib gwybod pwy sy'n iawn pan ddaw at ambell i fater holl-bwysig. Er
enghraifft, beth fyddai'r effaith ar economi Prydain – yn y tymor byr a'r tymor
hir – pe byddem yn gadael, neu pe byddem yn aros. Ac, i mi, iechyd ein heconomi
yw un o'r pethau mwyaf pwysig. Dyma fydd yn rheoli faint o arian fydd gennym i
wario ar wasanaethau hanfodol, megis iechyd ac addysg. Felly, heb i mi fedru
ymddiried ym marn unrhyw un arall, dyma fy rhesymau am aros: Rwy'n ffond iawn
o'r syniad o wledydd Ewrop yn cydweithio, er lles pobl y cyfandir. Rwy'n hoffi'r
syniad ein bod yn trafod, yn hytrach nac ymladd. Rwy'n hoffi'r syniad fod Ewrop
yn ceisio codi safonau byw ar draws y cyfandir, er lles pawb. Rwy'n hoffi'r
syniad ein bod yn cydweithio ar brosiectau difyr, megis y Large Hadron Collider,
a fydd yn cyfoethogi ein dealltwriaeth o'r byd a'r bydysawd. Rwy'n hoffi bod yn
aelod o glwb – a chael ffrindiau ymhob cornel o Ewrop. Nid wyf yn derbyn mai'r
UE yw'r prif gorff a chyfrifoldeb am ein boddi mewn biwrocratiaeth. Gyfeillion,
rwyf wedi gweithio i Lywodraeth Cymru! Mae honno'n giamster o'r safon uchaf pan
ddaw'n fater o greu biwrocratiaeth. Pob tro mae archwilydd, ymgynghorydd, aseswr
risg, neu swyddog cydraddoldeb (ayb) yn edrych ar unrhyw broses neu bolisi sy'n
gyfrifoldeb i Lywodraeth Cymru, dim ond un peth sy'n digwydd – sef cyflwyno mwy
o brosesau gweinyddol, mwy o fiwrocratiaeth a mwy o rwystrau i bawb eu brwydro.
Wrth ystyried difrifoldeb rhai o'r digwyddiadau hanesyddol sy'n cael eu cyfeirio
atynt, megis y rhyfel yng Ngogledd Iwerddon, trychinebau pyllau glo Cymru, a'r
frwydr yn erbyn Ffasgaeth – thema ganolog y ddrama – mae'r defnydd annisgwyl o
hiwmor i ysgafnhau'r testunau ac yn cyferbynnu gyda thrymder y digwyddiad yn
hynod effeithiol. Techneg ddefnyddiol ydyw o sefydlu perthynas gyda'r
gynulleidfa o eiliad cychwynnol y ddrama. Yn ddiddorol, mae'r ddrama yn
cyfathrebu nid oes un ymgyrch wleidyddol, er gwaethaf ei hamcanion egwyddorol,
sy'n amddifad o waed ar eu dwylo. Ceir ymdeimlad bod pob ymgyrch wleidyddol yn
gallu cael ei chamddefnyddio, hyd yn oed y rhai sy'n honni ewyllys da. Ymunwch â
ni am noson i ddathlu un o gasglwyr mwyaf craff Cymru a'i lyfrgell hynod, mewn
digwyddiad bywiog yn Archifau'r Brifysgol. Ganed y casglwr llyfrau, aelod
seneddol, dyn busnes a chyfreithiwr, Enoch Salisbury, ar y 7ed o Dachwedd, 1819.
Ar ôl derbyn llyfr Cymraeg yn anrheg pen blwydd pan yn blentyn bach, fe
dreuliodd weddill ei oes yn casglu, a darllen, pob math o lyfrau am Gymru. Mewn
partneriaeth â Chelfyddydau Rhyngwladol Cymru a gyda chefnogaeth Llywodraeth
Cymru, mae'r Urdd yn falch iawn o gyhoeddi'r elfen ryngwladol newydd hon i'r
Ysgoloriaeth ac yn ddiolchgar i Gelfyddydau Rhyngwladol Cymru am gydweithio er
mwyn darparu cyfleoedd bythgofiadwy wrth feithrin talent ifanc Cymru. 

Mae pobol yn cael eu hannog i ganu "Hen Wlad Fy Nhadau" am 8 o'r gloch heno i
ddiolch i'r Gwasanaeth Iechyd. Fe fydd aelodau Clwb Ffermwyr Ifanc Pontsiân yn
cerdded, rhedeg neu seiclo yr holl ffordd o Gaerdydd i Gaergybi – heb adael eu
cartrefi – er mwyn codi arian at ddau ysbyty yn y de-orllewin. Ynghyd â nifer o
wynebau adnabyddus, fe fydd yr aelodau'n cymryd troeon i gerdded rhan o'r daith
("drwy" Bontsiân) o 218 o filltiroedd mewn un diwrnod ar ddydd Llun. Bydd eu
holl gamau'n cael eu cofnodi gan dechnoleg Strava, a'r holl arian yn mynd i
ysbytai Glangwili a Bronglais. Rydyn ni'n hoff iawn o gael hwyl yng Nghlwb
Ffermwyr Ifanc Pontsiân, a bydd yr her ar ddydd Llun y Pasg yn gyfle i ddod ag
aelodau a ffrindiau'r clwb ynghyd – er nad yn gorfforol – yn ystod y cyfnod
anodd hwn. Mi ddaw yna adeg fodd bynnag pan fydd angen inni feddwl yn ddyfnach
am ddyfodol ein hardaloedd ac ystyried yr achosion sydd wrth wraidd y mathau o
olygfeydd a welsom yn Eryri ac ar hyd a lled arfordir Cymru. Ar ôl colli yn
Nulyn yn erbyn y Gwyddelod bydd Cymru yn wynebu'r Ffrancwyr yng Nghaerdydd y
penwythnos yma. Er nad yw Ffrainc wedi ennill yng Nghaerdydd ers deng mlynedd,
maen nhw wedi ennill 50% o'u gemau oddi cartref yn erbyn Cymru yn y Chwe Gwlad.
Mae Cymru hefyd yn un o'r gwledydd sy'n perfformio waethaf gartref, gan ennill
66% o'u gemau cartref yn y bencampwriaeth. Bydd y Ffrancwyr felly, ynghyd â
chyn-hyfforddwr amddiffynnol Cymru Shaun Edwards, yn awyddus iawn i brofi pwynt
y penwythnos hwn – yn enwedig ar ôl i Gymru guro Ffrainc o drwch blewyn yn rownd
yr wyth olaf yng Nghwpan y Byd y llynedd. Am unwaith, do'n i ddim ymhell ohoni.
Mi wnes i ddarogan mai tacteg Boris Johnson fyddai cael newid bach yn y cytundeb
i adael ac wedyn ceisio clochdar ei fod o'n newid mawr. Mi wnes i ddarogan o lot
o bethau eraill sydd heb ddod yn wir ond, o ran y pwynt yma, dyna sydd wedi
digwydd. Mae Prif Weinidog y Deyrnas Unedig a'i gefnogwyr yn ceisio rhoi'r
argraff ei fod o wedi cael buddugoliaeth ac wedi gorfodi "ein ffrindiau a'n
cymdeithion" i blygu trwy ail-agor y trafodaethau. Dechreuodd diwydiant llechi
Cymru yn y cyfnod Rhufeinig, pan ddefnyddiwyd llechi ar do caer Segontium,
Caernarfon. Tyfodd y diwydiant yn araf hyd ddechrau'r 18g, yna bu tŵf cyflym hyd
ddiwedd y 19g. Roedd yr ardaloedd cynhyrchu llechi pwysicaf yng
ngogledd-orllewin Cymru, gan gynnwys Chwarel y Penrhyn ger Bethesda, Chwarel
Dinorwig ger Llanberis, Dyffryn Nantlle a Blaenau Ffestiniog, lle roedd y llechi
yn dod o gloddfeydd tanddaearol yn hytrach na chwareli agored. Sefydlydd teulu
diwylliedig o sipsiwn oedd Abram Wood. Ychydig iawn o wybodaeth sydd ar gael am
Abram ei hun ac ni ddylid ei gymysgu gyda gŵr arall o'r un enw a hanodd o Frome,
yng Ngwlad yr Haf. Tref hynafol yw Pwllheli ar arfordir deheuol Llŷn yng
Ngwynedd, sy'n dyddio'n ôl i'r canol oesoedd. Bu'r porthladd yn bwysig i'r dref
ar hyd y canrifoedd. Roedd yno ddiwydiant adeiladu llongau llewyrchus yn y 19g.
Tyfodd i fod yn dref marchnad i Lŷn gyfan, fel y tystia'r safle a adwaenir fel
"Y Maes" lle y cynhelid y ffeiriau, a "Stryd Moch". Mae nifer o lynnoedd
cuddiedig yn cuddio mewn gwahanol rannau o Eryri. Faint o'r rhain allwch chi eu
darganfod? Nid yw llynnoedd cudd Eryri mor guddiedig na allwch ddod o hyd iddynt
unwaith byddwch yn gwybod ble i edrych. Ond nid ydynt o angenrheidrwydd yn hawdd
iawn i'w darganfod, ac yn wahanol i lynnoedd mwy gweladwy megis Llyn Padarn a
Llyn Tegid nid ydynt yn hawdd i'w gweld wrth i chi yrru heibio ar ddiwrnod
allan. Rydym wedi twyllo ychydig gyda'r llyn olaf – Llyn Geirionydd – gan nad yw
yn gudd mewn gwirionedd. Ond mae ychydig allan o'r ffordd felly rydym am ei
gynnwys beth bynnag. Mae Eryri yn adnabyddus am ei dirlun dramatig, a'r
mynyddoedd yn arbennig. A ble cewch fynyddoedd, yn aml iawn cewch raeadrau
hefyd! Dyma bump o raeadrau Eryri mae'n rhaid i chi eu gweld. Mae rhywbeth
hudolus am raeadr. Hyd yn oed o bell, mae'r olygfa honno o ddŵr mynydd clir,
crisialaidd yn tasgu yn wefreiddiol. Mam, gawn ni stori Hedd Wyn? Wrth deithio
lawr o Benmynydd, Môn i Sir Gâr yn ystod saithdegau'r ganrif ddwethaf, erbyn
cyrraedd Trawsfynydd mi roedd hi'n amser stopio wrth y cerflun yng nghanol y
pentref a chael picnic. Eistedd yn syllu ar y cerflun o Hedd Wyn a chael clywed
y stori. Dw i'n cofio gwirioni ar y stori rhyfel a dychmygu mai fi oedd Hedd
Wyn, ond yn fy nychymyg, i roedd Hedd Wyn yn cyrraedd Pilckem Ridge ac yn
dychwelyd adref yn arwr i dderbyn ei gadair yn Eisteddfod Genedlaethol Penbedw.
Yn ôl i'r car ac yn ein blaenau yr aethom ni bob tro, ac aros yn ei unfan oedd y
cerflun, ond fe arhosodd tamaid bach ohono yn nychymyg y plentyn. Erbyn Haf
1991, mae'r ffyrdd heibio Trawsfynydd wedi gwella tipyn ac mae'r plentyn hwnnw
o'r saithdegau'n cael gwireddu breuddwyd wrth gael esgus bod yn Hedd Wyn.
Byddech yn cael maddeuant am feddwl na all Eryri ond gael eu fwynhau yn iawn yn
yr haf; wedi'r cyfan, dyna pan fydd y tywydd yn debygol o fod yn well (yn
ddamcaniaethol o leiaf!). Ond mae digon i'w garu am Eryri yn y gaeaf, hefyd –
dyma ein pum prif reswm. Os mai'r unig beth yr hoffech amdano mewn gwyliau yw
torheulo yn heulwen boeth ar draeth, nid yw gaeaf yn Eryri yn ôl pob tebyg i
chi. Ond os ydych yn hapus i gael gwyliau mewn unrhyw hinsawdd, mae digon i'w
garu am y gaeaf yn Eryri. Roedd yn ddiwrnod gwych ar gyfer taith i fyny'r
Wyddfa: llachar, heulog a chynnes, heb ormod o gwmwl i guddio'r golygfeydd
bendigedig roeddem yn gwybod y byddem yn ei gael ar ôl i ni gyrraedd y copa. Fel
y gwelwch o'r fideo, fodd bynnag, rydym wedi lapio i fyny mewn dillad addas
cynnes ar gyfer y tywydd ar ben y mynydd; hyd yn oed ym mis Mehefin mae wedi bod
yn bwrw eira ar gopa'r Wyddfa, felly nid oeddem am gymryd unrhyw siawns! Bu farw
un o ddychanwyr gorau Cymru, yr awdur Dafydd Huws, heddiw yn hosbis Holme Towers
ym Mhenarth. Ef a greodd un o gymeriadau gorau ffuglen Gymraeg, sef Goronwy
Jones, neu'r "Dyn Dŵad". Roedd yn hanu'n wreiddiol o Lanberis yng Ngwynedd, ond
bu'n byw am flynyddoedd lawer yng Ngwaelod-y-garth ger Caerdydd. Bu'n athro
Cymraeg yn Ysgol Uwchradd Illtyd Sant, Caerdydd, ar ddechrau ei yrfa, cyn gadael
y byd addysg am y BBC i sgriptio Pobol y Cwm. Ymddangosodd Goronwy Jones gyntaf
mewn colofn yn Y Dinesydd – colofn a greodd helynt ymhlith Cymry parchus
Caerdydd. Ond gwnaeth ei farc ar Gymru gyfan yn y nofel Dyddiadur Dyn Dŵad
(Cyhoeddiadau Mei, 1978), sy'n dilyn anturiaethau "Gron" yn symud o'r gogledd i
fyw i Gaerdydd. Trowyd y nofel yn ffilm yn hwyrach, gyda Llion Williams yn
serennu yn y brif ran. Sgwennwr proffesiynol Cymraeg oedd Dafydd, ac enillodd ei
barch tuag at ei grefft ymhopeth yr oedd yn ymwneud ag o statws i'r alwedigaeth
honno yng Nghymru. Ond nid dychan er mwyn dychan yr oedd o – roedd egwyddorion
cymdeithasol, gwleidyddol a Chymreig y tu ôl i'w gynnyrch, ac anelu at Gymru
well a Chymry callach oedd ei nod. Mae'r llyfr yn dilyn helyntion Goronwy Jones
o Gaernarfon sy'n symud i Gaerdydd i chwilio am waith (fo yw "Dyn Dŵad" y
teitl), ond mae'n ffeindio'i hun yn nhafarn y "New Ely" gan amlaf, gyda
chymeriadau brith eraill fel Dai Siop, Bob Blaid Bach a Marx Merthyr. Mae hefyd
yn ysgrifennu colofn ddi-enw i'r Dinesydd am helyntion y Cofi yn y ddinas. 

Rydw i'n cysgu'n drwm. Rydw i wedi cerdded yn gyflym. Rwi'n canu. Rwi wedi
cyrraedd neithiwr. Dwi ar fynd. Rwi ar ddechrau. Roeddwn ni ar gyflwyno'r
darlluniad. Rydw i newydd fwyta fy nghacen. Byddaf i'n gwerthu ein tŷ. Ni fyddaf
i ddim yn gadael. Yr ydwyf i'n eich gwrando. Rydwi'n sgwennu erthygl. Rydw i ar
brynu car newydd. Dwi wedi prynu ffrwythau yn y siop. Dwi'n prynu ffrwythau yn y
siop. Ydw'n rhedeg yn gyflym? Ydw i wedi colli fy swydd? Dydw i ddim yn hoffi
cwrw. Dwi ddim ar golli gobaith. Mi wnes i wrando. Roeddwn i'n cefnogi fy
mhlant. Roeddwn i wedi paratoi fy mwyd pan ffoniodd Ifan. Oeddwn i'n terfyn'r
gwaith? Rwyt ti'n gwerthu hen lyfrau. Wyt ti'n hoffi gwin? Wyt ti ar goginio y
pryd? Ni fyddi ti ddim yn teithio. Roeddet ti'n creu cynllun. Oeddet ti'n clywed
y myfyrwyr? Ydy hi'n mynd heddiw? Ydy hi wedi paratoi brecwast y bore yma? Mi
wnaeth hi siarad yn dda. A eith hi yfori? A fydd hi'n syrthio? A ganodd hi
neithiwr? A wnaeth hi feddwl am ei phlant? Ni fydd ef ddim yn nofio. Bydd o'n
tynnu lluniau yn y mynyddoedd. Bydd e wedi yfed gwin coch. Roedd e ar reoli'r
prosiect. Mae e ar ennill y marathon. Oes prês ganddwch chi? Fydd prês gennyn
ni? Oes syniad da ganddo? Mae hi ar bostio parsel. Does dim prês ganddi hi. Does
dim tŷ ganddo fo. Doedd hi ddim yn gallu clywed yn y sinema. Roedden ni newydd
brynu stampiau. Rydyn ni'n byw ar yr ynys. Rydyn ni wedi trafod. Ydych chi wedi
troi yn ôl? Rydych chi'n gweithio yma? Ydych chi'n siarad Gwyddeleg? Rydych chi
wedi paratoi. Byddwch chi'n yfed gormod. Roeddech chi yn arddangos y peth.
Dydych chi ddim yn cysgu. Doeddech chi ddim yn bwyta cig. Maen nhw'n mynd i
Dregaron. Maen nhw'n sefydlu ym Nolgellau. Maen nhw wedi cymryd tocyn. Ydyn
nhw'n medru siarad Llydaweg? Maen nhw ar gysylltu'r rheolwr. Dydyn nhw ddim yn
siarad. Dydyn nhw ddim wedi gweld y twll. Mae hi'n brydferth. Roedd e'n araf.
Oeddet ti'n sâl? Dydych chi ddim yn gyflym. Bûm i'n ddu. Byddan nhw'n gryfach na
ni. Oedd hi'n fer? Buodd o'n gynnar. Bu o'n hwyr iawn. Dydy hi ddim yn rhy fudr.
Mae hi'n dywysoges. Rydw i'n feddyg. Roedd o'n brifathro. Byddaf i'n weinidog.
Byddi ti'n lywydd. Mae Blaenau Ffestiniog yn lle diddorol iawn. Mae'r gymuned
lechi agos hon ym Mro Ffestiniog wedi bod yn destun sbort dros y blynyddoedd,
mae'n wir; un jôc yw nad ydy hi byth yn stopio glawio ym Mlaenau, cyhuddiad
mae'r preswylwyr yn ei wadu'n chwyrn – ac yn siriol. Un stori arall a glywir yn
aml am Flaenau Ffestiniog yw mai defaid sydd yn ôl y sôn yn cael blaenoriaeth ar
y ffyrdd. Os yw dyfynnu'r geiriau hyn i weld yn rhyfedd mewn erthygl yn hybu
cyrchfan twristiaeth: mae pwynt i hyn i gyd. A'r pwynt yw bod ysbryd y gymuned
ym Mlaenau a'r pentrefi cyfagos yn y "Fro" mor gryf, ac yn gymaint o ganolbwynt
bywyd yn yr ardal, fel na fydd yn eich synnu fod adfywio'r ardal wedi'i arwain
yn bennaf gan y preswylwyr eu hunain. Mae Eryri Mynyddoedd a Môr heddiw, wedi
esblygu o gymysgedd egnïol o hanes, diwylliant a thirlun sydd yn dyddio'n ôl i
ddyddiau cyn pagan a ddilynwyd gan feddiannaeth Rufeinig a dyrchafiad
Cristnogaeth. Mae'r ardal wedi profi oes y tywysogion canoloesol, gormes y
Llychlynwyr, ymgyrchoedd rhyfelgar y Sacsoniaid Eingl ar Normaniaid a thrwy
flynyddoedd y chwyldro diwydiannol i'r cyfnod modern. Mae tystiolaeth lawn o'r
cyfnodau hanesyddol yma i'w gweld yn glir ar dirlun godidog ein mynyddoedd,
dyffrynnoedd a'n harfordir. O gaer i ucheldir Celtaidd, lleoliadau cysegredig
crefyddol, cylchoedd cerrig, cadwyn o gestyll unigryw, eglwysi a chapeli ynghyd
a gweddillion diwydiannol diddorol. Mae cannoedd o fannau cyn hanes wedi eu
gwasgaru o amgylch yr ardal, un o'r mannau mwyaf enwog yw Tre'r Ceiri, aneddiad
Oes Haearn arwyddocaol sydd yn dominyddu Penrhyn Llŷn ar lethrau'r Eifl, 400
troedfedd uwchben môr yr Iwerydd. Mae'r aneddiad yn cynnwys cryn dipyn o
weddillion gan gynnwys 150 o gytiau cared a rhagfur enfawr a gafodd eu hadeiladu
yn 200 CC. Mae nifer o'r waliau sydd yn weddill dal dros 4 medr o uchder mewn
rhai llefydd. Dros y canrifoedd mae nifer o unigolion a theuluoedd wedi ymfudo o
ardal Eryri Mynyddoedd a Môr i chwilio am waith, ceisio ei ffortiwn a dilyn eu
breuddwydion. Mae nifer wedi penderfynu cartrefu ar draws Prydain mewn dinasoedd
megis Lerpwl, Manceinion, Birmingham a Llundain. Mae eraill wedi mynd ymhellach
dros y dŵr i wledydd megis yr UDA, Canada, Patagonia, Awstralia a Seland Newydd.
Os penderfynwch ddod i ymweld â chartref eich cyndadau, mae nifer o wahanol
gyfleon ar gael yn yr ardal ar gyfer datgloi'r gorffennol a darganfod mwy am
eich hanes. Mae dau archifdy - wedi ei leoli yng Nghaernarfon a Dolgellau, nifer
o lyfrgelloedd lleol sydd ar agored i'r cyhoedd ynghyd ac eglwysi a chapeli sydd
yn lleoliadau gwych i ddarganfod gwybodaeth. Gellir olrhain diwydiant copr Cymru
yn ôl i Oes yr Efydd. Copr yw'r prif fetel mewn efydd, gydag ychydig o dun wedi
ei ychwanegu i'w galedu. Mae olion cloddfeydd copr o'r cyfnod yma wedi eu
darganfod yng Nghwmystwyth, Mynydd Sygun, Mynydd Parys ar Ynys Môn ac yn
arbennig ar Ben y Gogarth ger Llandudno, lle roedd siafftiau hyd at ddyfnder o
70 medr. Dechreuwyd mwyngloddio copr ar Ben y Gogarth tua 4000 o flynyddoedd yn
ôl, a chafodd mwy na phedair milltir o dwneli ac ogofâu eu cloddio yn ystod Oes
yr Efydd, pan ddefnyddiwyd carreg igneaidd yn ogystal ag esgyrn gwartheg,
defaid, geifr ac ati fel offer cloddio. Mae'n bosibl fod copr wedi cael ei
allforio o Ben y Gogarth i gyfandir Ewrop yn ystod yr Oes Efydd. Cam yn nes at
fwy o dyrbinau gwynt ar arfordir y gogledd. Mae cynllun i gynyddu nifer y
tyrbinau gwynt oddi ar arfordir y gogledd gam yn nes ar ôl i gwmni ynni sicrhau
hawliau i ran o wely'r môr gan Ystadau'r Goron. Y gobaith rŵan ydy sefydlu
cynllun tebyg ar ochor orllewinol y datblygiad hwnnw, gan greu un o feysydd ynni
gwynt y môr mwya'r byd. Mae Awel y Môr yn gyfle gwych er mwyn symud helpu symud
tuag at y targed yna, ond ar yr un pryd mae'n helpu'r ardal leol trwy helpu creu
swyddi. Does dim awgrym ar hyn o bryd faint o dyrbinau all gael eu codi ond
mae'r cwmni wedi sicrhau hawliau ar gyfer ardal 106 cilomedr sgwâr. Fydd y
llithrffordd ddim yn gallu cael ei defnyddio rhwng 10yb a 4yp er mwyn sicrhau
diogelwch yr holl ymwelwyr. Gofynnwn i chi droedio'n ysgafn a chofio parchu'r
tir, y gymuned a phobl eraill pan fyddwch yn ymweld â'r Parc Cenedlaethol. Ein
hwythnos olaf o ymarfer, ac mae hi wedi bod yn wythnos go wahanol i'r rheiny
ddaeth gynt. Lle buom yn eistedd o amgylch bwrdd rai wythnosau yn ôl yn ceisio
cyrraedd at bopeth oedd gan y sgript i'w gynnig, ry'nni nawr yn eistedd mewn
tywyllwch, â thraciau sain a golau'n cael eu gosod yn eu lle'n ofalus, a'r
actorion prin yn symud o'r llwyfan. Y rheswm nad ydw i wedi bod yn yr ystafell
ymarfer trwy gydol yr wythnos hon yw bod sgript y ddrama – heddiw – yn mynd i'r
wasg. Wedi cysoni'r newidiadau i'r sgript a wnaethpwyd tra'n ei hymarfer gyda
chopi diweddaraf Menna Elfyn, dwi wedi bod yn paratoi'r sgript ar gyfer ei
drafft terfynol, a'r drafft bydd yn ymddangos o weisg Gomer ddiwedd y mis. Ar
Radio 4 dydd Mawrth diwethaf, 22ain Ebrill, cafwyd rhaglen yn trafod y gân
Myfanwy, a'i harwyddocâd i ystod eang o unigolion. Rhaglen digon hamddenol ac
adloniadol ydoedd, un a drafodai beth yw cryfder emosiynol y geiriau a'r alaw i
wahanol bobl. Ar yr un orsaf ychydig wythnosau ynghynt neillteuwyd amser i
drafod a oedd gwerth i'r Gymraeg, a beth oedd y goblygiadau ariannol a
diwylliannol o'i chynnal. Cymysg iawn fu'r ymateb i'r rhaglen hon, gyda sawl un
yn teimlo bod naws y rhaglen yn negyddol tuag at yr iaith. Yn yr un modd
beirniadwyd Radio Wales yn ddiweddar am ddarlledu rhaglen a fentrodd ofyn y
cwestiwn os oedd y Gymraeg yn "irritating", ac os felly "pam?". Wedyn yn goron
ar y cyfan bu i'r comedïwr Michael McIntyre ddefnyddio ei raglen sgwrs ar BBC1 i
gymharu'r iaith Gymraeg â Pingu, gan honni nad oedd neb ond Alex Jones yn ei
siarad, gyda'r gynulleidfa yn morio chwerthin yn gefndirol ar ei sylwadau
ffraeth. Menter sy'n cymryd ei hanadl gynta' penwythnos 'ma yw Twrw Cymru, sef
Radio'r Cymry ar ei ffurf newydd. Huw Marshall sydd tu ôl i'r fenter, a'i fwriad
yw nid yn unig cynnig cynnwys sain amgen i Gymru, ond darparu platfform er
rhannu deunydd cyfrwng Cymraeg. Bydd Twrw Cymru yn ategu at ei fenter arall sef
Y Newyddion, sy'n cynnig ffrwd amgen i "gynulleidfa iau a llai rhugl". Mae e'n
grediniol bod yna gynulleidfa ar gyfer cynnwys da cyfrwng Cymraeg, ond nid ar
ffurf gorsaf radio draddodiadol, fformat fel Netflix lle gall y defnyddiwr
ddewis a dethol sydd ei angen. Ein nod yw ennill annibyniaeth i Gymru er mwyn
gwella'r ffordd mae'n gwlad yn cael ei llywodraethu. Credwn mewn dinasyddiaeth
gynhwysol, sy'n croesawu a dathlu'r ffaith fod pob un – o ba bynnag gefndir –
sy'n dewis gwneud Cymru yn gartref iddynt yn ddinasyddion llawn y Gymru newydd.
Bydd ein mudiad yn hybu annibyniaeth i Gymru drwy amryw o weithgareddau, er mwyn
gwneud yr achos bod Cymru, fel cenhedloedd bychain eraill y byd, yn well yn
rheoli eu hunain fel rhan o deulu Ewropeaidd a rhyngwladol ehangach. Mae'r
mudiad yn agored i bawb sy'n credu mewn annibyniaeth i Gymru Diwedd y Ceidwadwyr
Unoliaethol? Rhwyg ymysg Torïaid ynglŷn â pharhad yr undeb yn ôl arolwg barn
newydd Mae traean o bobl yn Lloegr wedi dweud nad ydynt yn dymuno i'r Deyrnas
Unedig barhau. Heb gynnwys y rhai nad oedd yn gwybod neu wrthododd ymateb, yn ôl
pôl piniwn mae 35% o bobl yn Lloegr bellach yn ffafrio annibyniaeth i Loegr. Mae
tystiolaeth y pôl piniwn hwn yn dangos y byddai lleiafrif sylweddol o
bleidleiswyr yn Lloegr yn pleidleisio dros ddod â'r Deyrnas Unedig i ben. Mae'r
darlun yn fwy diddorol byth o edrych ar bleidleiswyr yr amrywiol bleidiau. Mae
pleidleiswyr Ceidwadol ac Unoliaethol yn rhanedig ar ddyfodol y DU, mae bron i
hanner am weld Lloegr yn mynd ei ffordd ei hun. Mae'r canlyniadau yma yn gydnaws
â'r diffyg pwysigrwydd sydd i gynnal yr Undeb ymysg pleidleiswyr Ceidwadol mewn
polau piniwn am Brexit a'i effaith ar y berthynas rhwng Lloegr, Yr Alban a
Gogledd Iwerddon. Mae Cyngor Gwynedd yn wynebu "costau ychwanegol" wedi i griw o
weithwyr allweddol orfod hunan-ynysu, ar ôl bod yn eistedd gyda'i gilydd mewn
bws mini wrth fynd am noson allan. Nid yw yn hysbys pwy yw'r gweithwyr allweddol
dan sylw, ond mae'r Prif Weithredwr wedi dweud y bydd yna "oblygiadau yn deillio
i'r unigolion yma". Mae Dilwyn Williams y Prif Weithredwr wedi sgrifennu at
staff Cyngor Gwynedd, er mwyn rhoi gwybod am y digwyddiad "difrifol" ac i erfyn
ar yr holl weithwyr i "gadw at y rheolau" Covid-19. O ddydd Llun 23 Mawrth 2020,
ac am gyfnod amhenodol, bydd ein holl weithgarwch a'n gwasanaethau yn symud
ar-lein. Er na fydd hi'n bosib galw yn y swyddfa na ffonio yn ystod y cyfnod
yma, byddwch yn gallu cysylltu â ni drwy e-bost a bydd ein holl systemau
electronig yn parhau yn weithredol. Byddwn hefyd yn defnyddio ein cyfrifon ar y
cyfryngau cymdeithasol i rannu gwybodaeth ac ateb ymholiadau. Cafodd Prifysgol
Bangor ei sefydlu o ganlyniad i ymgyrch yn ail hanner y bedwaredd ganrif ar
bymtheg dros ddarparu gwell addysg uwch yng Nghymru. Agwedd bwysig ar yr ymgyrch
codi arian i sefydlu coleg statws prifysgol ym Mangor, oedd y cyfraniadau
gwirfoddol a wnaed gan bobl lleol, gan gynnwys ffermwyr a chwarelwyr, o'u tâl
wythnosol dros nifer o flynyddoedd. Agor ei drysau yn 1884...Agorwyd y Brifysgol
mewn hen dafarn y goets fawr ym mis Hydref 1884. Sefydlwyd fel Coleg Prifysgol
Gogledd Cymru gyda 58 myfyriwr a 12 aelod o staff academaidd. Darparwyd y
graddau gan Brifysgol Llundain tan 1893 pan ddaeth Prifysgol Cymru Bangor yn un
o dri aelod gwreiddiol Prifysgol Cymru. Tref fwyaf Ceredigion, ar arfordir
gorllewin Cymru yw Aberystwyth. Rhoddwyd statws adnau cyfreithiol i Lyfrgell
Genedlaethol Cymru o dan Ddeddf Hawlfraint 1911. Yn y lle cyntaf, fodd bynnag,
deunydd a oedd o ddiddordeb Cymreig neu Geltaidd y gallai'r Llyfrgell ei hawlio
yn achos cyhoeddiadau drud neu argraffiad cyfyngedig. Yn 1987, cafodd yr olaf
o'r cyfyngiadau hyn eu codi gan wneud statws adnau cyfreithiol Llyfrgell
Genedlaethol Cymru yr un peth â Llyfrgell Bodleian, Llyfrgell Prifysgol
Caergrawnt, Llyfrgell Coleg y Drindod, Dulyn a Llyfrgell Genedlaethol yr Alban.
Mewn amser mor ansicr a phoenus a'r un gyda ni'n byw ynddi ar y funud, dydi
ffasiwn ddim yn bwysig i ni yma yng Nghymru. Felly, efo'r newid mawr a sydyn ym
myd ffasiwn ni yma yng Nghymru, fyswch chi'n meddwl bysa huna'n beth da? Wedi'r
cwbl, efo llai o brynu ma' 'na llai o wastraff a mwy o bres yn ein pocedi. Draw
ym Mangladesh, mae dros 4 miliwn o bobl yn gweithio mewn ffatrïoedd ffasiwn yn
gwneud dillad sy'n cael eu gwerthu ledled y byd. Dydw i ddim yn gorfod egluro i
chi fod yr amodau gweithio yn galad a'r tal yn dorcalonnus, er y galw mawr am
newid. Gyda miliyna'o deuluoedd yn dibynnu ar waith yn y ffatrïoedd yma, mae
coronafeirws wedi troi sefyllfa oedd yn ofidus ac yn beryglus yn barod i fod yn
un gwir trychinebus. Mae nifer fawr o bobl wedi cael eu gyrru adra o'u gwaith
heb dal gyda'r ffatrïoedd yn colli cytundebau. Tra bod y contractwyr enfawr yn
gwynebu diffyg elw, mae gweithwyr y ffatrïoedd ffasiwn yn gwynebu diffyg incwm,
diffyg bwyd a diffyg meddyginiaeth. Os ma' rhyddhau Y Platfform yn dymhorol wedi
dysgu unrhyw beth i mi, hynny ydi for amser yn mynd mor sydyn mae e'n eitha
sgêri. Eiliad yn ôl roeddwn i'n rhoi rhifyn yr haf at ei gilydd, a rwan dyma
fi'n cyflwyno rhifyn yr hydref i chi! Mae Neuadd Pantycelyn yn ailagor ei drysau
i fyfyrwyr am y tro cyntaf ers 2015. Ar ôl buddsoddiad o £16.5m mae " neuadd
breswyl enwocaf Cymru " yn cynnig llety en-suite newydd sbon ar gyfer hyd at 200
o fyfyrwyr – ac mae rhai o ystafelloedd mwyaf adnabyddus y Neuadd, y Lolfa Fawr,
y Lolfa Fach a'r Ystafelloedd Cyffredin Hŷn ac Iau wedi eu gweddnewid. Yn
ogystal â buddsoddiad gan y Brifysgol ei hun, derbyniodd y prosiect £ 5m gan
raglen Addysg ac Ysgolion Llywodraeth Cymru. Agorwyd Pantycelyn am y tro cyntaf
yn 1951 fel neuadd i fechgyn, a daeth yn Neuadd Gymraeg yn 1974. Fe fu'r neuadd
yn gartref i'r hanesydd blaenllaw ac awdur Hanes Cymru, y diweddar Dr John
Davies, a fu'n warden yno rhwng 1974 a 1992. Bu'r Tywysog Charles hefyd yn aros
yn y neuadd yn 1969 . Yn wreiddiol, cyhoeddodd Prifysgol Aberystwyth ei bod yn
bwriadu cau Neuadd Pantycelyn a symud y myfyrwyr Cymraeg i lety newydd Fferm
Penglais. 

Rhybudd pellach am eira a rhew yng Nghymru. Mae'r Swyddfa Dywydd wedi cyhoeddi
ail rybudd am eira a rhew yn y gogledd a'r canolbarth. Mae'r rhybudd cyntaf yn
dod i ben am 6 o'r gloch heno (nos Sadwrn, Ionawr 2), ond fe fydd yr ail rybudd
mewn grym am weddill y dydd. Cafodd yr awdur ei fagu yn Llanfairpwllgwyngyll i
rieni o'r Wyddgrug a Chaerwys. Astudiodd ambell iaith Geltaidd ym Mhrifysgol
Bangor ac yna dal ati i ymhél ag ieithoedd dros y degawdau wedyn, a dysgu'r
ieithoedd y gwledydd y buodd yn byw ynddyn nhw – Llydaw, Sbaen a Gwlad Belg. Mae
Llywodraeth y DU a'r UE yn awr wedi dod i gytundeb ar eu perthynas. Fel
llywodraeth gyfrifol, rydym wedi paratoi ar gyfer ymadawiad y DU â'r UE, gan
gymryd camau i ddiogelu buddiannau Cymru a'i phobl. O 1 Ionawr 2021 bydd
newidiadau'n digwydd a fydd yn effeithio ar bob un ohonom – o'r ffordd yr ydym
yn trafod busnes i'r ffordd rydym yn teithio. Bydd y wefan yn parhau i gynnwys
cyngor ac yn eich cyfeirio at wybodaeth gyfredol er mwyn eich helpu chi, eich
teuluoedd a'ch busnesau i baratoi ar gyfer y newidiadau hyn. Bydd angen i
ddinasyddion yr UE sy'n byw yn y DU wneud cais am Statws Preswylydd Sefydlog -
gweler Dinasyddion yr UE – rydym ni am i chi aros yng Nghymru. Does dim
amheuaeth bod 2020 wedi bod flwyddyn fel dim un arall. Mae iechyd meddwl wedi
dod yn bwnc y mae pawb yn sôn amdano ac yn meddiannu tiriogaeth cyfryngau
byd-eang fel na fu erioed o'r blaen. Er mai dim ond peth da y gall y proffil
cynyddol hwn o iechyd meddwl fod, mae hefyd yn ein hatgoffa'n amserol na ddylid
gadael mynd i'r afael â stigma y tu ôl. Ond a ydym wedi rhoi'r un lefel o ofal a
sylw i'n hiechyd meddwl a'n lles? Yr wyf yn amau'n gryf nad ydym. Nid yw ein
hymddygiad unigol erioed wedi cael cymaint o effaith ar ganlyniadau ehangach
iechyd y cyhoedd a byddwn yn dadlau bod yr un peth yn wir am stigma iechyd
meddwl. Mae ein harolwg diweddaraf o unigolion sydd â phrofiad byw yn dweud
wrthym fod hunan-stigma wedi cynyddu'n sylweddol ymhlith y rhai sy'n dioddef o
broblemau iechyd meddwl ers i'r cyfnod clo gael gymryd effaith yng Nghymru.
Diolch am eich gwaith caled yn cymryd cofnodion tywydd dros y wythnosau
diwethaf. Byddwch yn cymryd darlleniad tywydd nesaf yr wythnos o'r 4-8 Ionawr.
Wrth gofnodi eich darlleniadau i'r wefan, plîs nodwch " dim cofnod " ar gyfer y
dyddiau rydych i fwrdd o'r ysgol. Does dim rhaid cymryd eich potiau adra dros y
gwyliau. Os yw'r potiau mewn lle saf, bydda nhw'n iawn. Mae'r pridd yn cadw'r
bylbiau yn ddwfn yn erbyn y tywydd oer. Mae'r tywydd wedi bod yn eithaf cynnes
am y gaeaf, a bydd o'n ddiddorol i weld yr effaith mae hyn yn cael ar ein
bylbiau! Dechreuodd y cyfan pan des i'r Diwrnod Agored ar gyfer astudio Celf
Gain. Roedd yr adeilad a chyfleusterau yn anhygoel ac roeddwn wedi disgyn mewn
cariad gyda'r lle ond roedd rhywbeth yn fy nal yn ôl. Wrth eistedd i lawr a
siarad gyda phobl des i ar draws dynes lyfli ac yn Gymraes. Dywedais wrthi sut
yr oeddwn yn ei deimlo, a fy mod eisiau gallu gwneud amryw o bethau gwahanol
gyda chelf a gwaith llaw. Ond, digwyddodd un peth ar y penwythnos hynny wnaeth
fostio'r balwn yma o hapusrwydd pur. Fel y gallwch chi ddychmygu, un rhan o'r
parti plu oedd noson mas! Roedden ni'n aros yn agos iawn at Ddinbych y Pysgod ac
felly dyma ni'n cael pryd o fwyd mewn tŷ bwyta ar y traeth. Halodd hwn i fi
feddwl am gwpwl o bethe sydd wedi bod yn mynd rownd a rownd yn fy mhen yn
ddiweddar. Sai'n gwybod os taw achos 'mod i'n ddi-waith ers ychydig yw e, felly
mae lot mwy o amser gyda fi i adael i fy meddyliau grwydro, neu achos ' mod i'n
aeddfedu, ond, dwi wedi bod yn meddwl lot mwy am ddod yn berson "gwell". Rhan o
hyn yw derbyn fy hun fel ydw i, edrych ar ôl fy hun, bod yn fwy ymwybodol o
wleidyddiaeth a diwylliant ond hefyd, dwi'n trio bod yn garedicach ac yn berson
"neisach". Dros yr wythnosau diwethaf mae Pontio, ar y cyd â Chyngor Dinas
Bangor, wedi bod yn cydweithio ar ffilm Nadolig sy'n dathlu Bangor. Rydym wedi
derbyn cyfraniadau gan llu o fusnesau, sefydliadau, cymunedau a chwmnïoedd ym
Mangor. Fe weithiodd y gantores Alys Williams gydag Elise Jones, cantores ifanc
o Fangor, i ddod â'r gymuned ynghyd i ddathlu Nadolig sy'n wahanol iawn inni
gyd, ac i orffen 2020 ar nodyn uchel! Dyma fersiwn Elise o'r gân Un Seren gan
Delwyn Siôn. Bydd y 6 llyfrgell ar gael i chi archebu a chasglu eitemau - bydd y
llyfrgell yn cysylltu gyda chi pan fydd yr eitemau yn barod i'w casglu, a
threfnu amser ar gyfer gwneud hynny. Ar gyfer y sawl sy'n methu ag ymweld â'u
llyfrgell i gasglu llyfrau - am ba bynnag reswm - bydd modd archebu llyfrau ar
gyfer eu cludo i'r cartref. Y Llyfrgelloedd a fydd yn darparu gwasanaeth fydd:
Llyfrgell Caernarfon, Llyfrgell Bangor, Llyfrgell Pwllheli, Llyfrgell Blaenau
Ffestiniog, Llyfrgell Dolgellau a Llyfrgell Tywyn. Bydd yr oriau arferol wedi
newid. Rydym hefyd yn galw ar Lywodraeth Cymru i gadw at eu gair y byddent yn
datblygu un continwwm dysgu Cymraeg go iawn, ac i roi cyfarwyddyd clir i
Cymwysterau Cymru i ddatblygu un cymhwyster fydd yn rhoi cyfle cyfartal i bob
disgybl adael yr ysgol yn medru cyfathrebu a siarad Cymraeg yn hyderus a rhugl.
Dros y pedair blynedd diwethaf, mae'r Llywodraeth wedi pwysleisio eu hymrwymiad
i gyflwyno un continwwm o ddysgu'r Gymraeg yng Nghymru, gan roi diwedd ar
Gymraeg ail iaith. Mae cael un continwwm yn golygu cael un cymhwyster: un
cwricwlwm, un cymhwyster a chyfle cyfartal i bob disgybl yng Nghymru. Ond er
gwaethaf bwriad clir y Llywodraeth i symud tuag at un continwwm, rydym yn deall
na fydd Cymwysterau Cymru hyd yn oed yn cynnwys yr opsiwn o greu un cymhwyster
Cymraeg yn eu hymgynghoriad nesaf. Rhaid symud i ffwrdd o'r anghyfiawnder
presennol lle mae 80 % o'n disgyblion yn gadael yr ysgol yn rhugl mewn un iaith
yn unig, sef Saesneg. Yn hytrach na pharhau i laesu dwylo, dylai'r Llywodraeth
ofyn i Brif Weithredwr presennol Cymwysterau Cymru gamu o'r neilltu a rhoi
cyfarwyddyd clir i'r corff i fynd ati i ddatblygu un cymhwyster. Dyma'r unig
ffordd y gallwn ni sicrhau bod pob disgybl yn gadael yr ysgol yn medru
cyfathrebu a siarad Cymraeg yn hyderus a rhugl. Mae uchelwydd yn blanhigyn
gwenwynig sy'n achosi problemau gastro-berfeddol difrifol gan gynnwys poen yn y
bol a dolur rhydd ynghyd â churiad calon isel. Paratowyd rhannau helaeth o'r
canlynol gan grwp o naturiaethwyr Cymdeithas Edward Llwyd yn nechrau'r 1990au
dan ochr rhagflaenydd Prosiect Llên Natur ar y pryd, sef Llên y Llysiau. Yn 1945
daeth Gwynfor Evans yn arweinydd. Cafwyd cynhadledd stormus ym 1949, gyda rhai
aelodau adain-chwith yn teimlo fod gormod o bwyslais ar yr iaith Gymraeg a'r
ardaloedd gwledig, a rhai yn beirniadu heddychaeth Gwynfor Evans. Yn dilyn y
gynhadledd hon, sefydlwyd Plaid Weriniaethol Cymru. Ni chafodd y blaid newydd
lawer o lwyddiant etholiadol, a daeth i ben tua chanol y 1950au, ond cafodd gryn
ddylanwad ar bolisïau Plaid Cymru. Erbyn 1959 llwyddodd y Blaid i ymladd ugain o
seddi a chael 77,571o bleidleisiau yn yr Etholiad Cyffredinol. Yn dilyn helynt
boddi Cwm Tryweryn gan Gorfforaeth Lerpwl, er y gwrthwynebiad gan bron pob aelod
seneddol o Gymru, cynyddodd y gefnogaeth i Blaid Cymru. Mae'r Prif Weinidog wedi
ymrwymo i gefnogi digwyddiadau sydd wedi cael eu gohirio oherwydd y
coronafeirws. Wythnos yma daeth y cadarnhad bod yr Eisteddfod Genedlaethol,
Eisteddfod Llangollen a'r Sioe Frenhinol wedi eu gohirio am flwyddyn arall.
Cadarnhaodd y Prif Weinidog y bydd yr Eisteddfod Genedlaethol, er enghraifft, yn
derbyn yr un gefnogaeth ariannol â'r arfer, a hynny er na fydd Prifwyl
draddodiadol yn cael ei chynnal yn Nhregaron eleni. Sut mae rhywun yn mynd ati i
gyfarwyddo un o "glasuron mawr" y theatr? Wel, roedd yn gofyn am ddull ychydig
bach yn wahanol i'r arfer. Mae rhywun yn dod at y gwaith ychydig yn wahanol o
gymharu â drama gyfoes neu ddrama naturiolaidd – ac mi wnes i fwynhau'r elfen
wahanol yna'n fawr iawn. Beth am y farddoniaeth honno, felly, a chyfieithiad
newydd Gwyn Thomas? Oeddet ti wedi meddwl cynhyrchu Macbeth cyn i ti glywed bod
Gwyn Thomas wedi bod yn gweithio ar ei gyfieithiad newydd? Mynd ati i wneud
cyfieithiad ffyddlon wnaeth Gwyn Thomas, nid cynnig addasiad neu ddehongliad o'r
gwreiddiol. Ond gyda phob cyfieithiad mae elfen o addasu yn anorfod oherwydd
wrth fynd ati i gyfieithu drama, i gyfieithu unrhyw idiom yn wir, ac yn enwedig
yng nghyd-destun barddoniaeth, mae angen gwneud i'r geiriau ffitio cyd-destun
ieithyddol a diwylliannol newydd. Ond y tu hwnt i hynny gellid dweud ei fod yn
gyfieithiad mor bur ag y gall cyfieithiad fod. Mae'r cwlwm sy'n clymu'r gwledydd
Celtaidd yn bwysicach nag erioed, ac mae heddiw yn nodi dechrau partneriaeth
newydd rhwng ieuenctid Cymru ac Iwerddon. Dyma brosiect sy'n symbol o'r
cysylltiadau diwylliannol sy'n rhwymo Iwerddon a Chymru. Mae'n dangos sut y
gallwn ddysgu oddi wrth ein gilydd ac yn pwysleisio cryfder a pherthnasedd
cynyddol ein hieithoedd mewn byd gynyddol ddigidol. Bydd y cydweithrediad a'r
creadigrwydd hwn yn dod â ni'n nes at ein gilydd, ar adeg pan fo hynny'n
bwysicach nag erioed. Mae gan Gymru a'r Iwerddon orffennol ddiwylliannol
gerddorol hynod gyfoethog, ond bob hyn a hyn, mae gofyn i ni fentro a thrio
pethau newydd. Nid ydym wedi mynd ati i gyhoeddi cân "Geltaidd" draddodiadol. Yn
hytrach, rydym wedi rhyddhau fersiwn o gân gyfredol – a hynny mewn arddull sydd
i'w chlywed bob dydd. Dyma'n ffordd o ddangos fod yr ieithoedd yn esblygu, fel
ag yr ydym ni fel pobl yn esblygu. Ers ei sefydlu yn 1922, mae'r Urdd wedi
meithrin dros 4 miliwn o bobl ifanc i ymfalchïo yn eu gwlad, i fod yn agored i'r
byd ac yn ymgorfforiad byw o'r iaith a'r diwylliant Cymraeg, ynghyd â'r
gwerthoedd cyffredinol a goleddir yng Nghymru. Mae deddfwriaeth Ewrop a'r
Deyrnas Unedig yn diogelu rhai rhywogaethau a safleoedd; mae yna hefyd bolisi
cynllunio a chanllawiau lleol a chenedlaethol ar ddiogelu bywyd gwyllt. Mae
lefel y warchodaeth yn amrywio rhwng rhywogaethau a chynefinoedd, ond rhoddir
ystyriaeth berthnasol ym mhob rhan o'r broses cynllunio a datblygu. Mae'n bwysig
ystyried materion bywyd gwyllt ac arolygon comisiynu yn gynnar yn y broses
gynllunio er mwyn osgoi oedi diangen i'ch cais cynllunio. O'r diwedd mae'r
Llywodraeth wedi gwneud datganiad mewn ymateb i'r ddeiseb a gyflwynon fis
Tachwedd yn galw arnynt i roi grymoedd i Awdurdodau Lleol reoli'r farchnad dai.
Yn anffodus, di-sylwedd ydy'r datganiad hwn sydd ddim yn cynnwys y camau
gweithredu mawr, a brys, sydd eu hangen os ydy'r Llywodraeth o ddifri ynghylch
taclo'r argyfwng tai. Mae'r ffaith nad yw'r Llywodraeth yn ymrwymo i unrhyw
weithredoedd penodol yn destun pryder gan fod angen gweithredu nawr yn hytrach
na chynnal rhagor o drafodaethau di-bendraw. Magwyd Tom yng Ngogledd Ddwyrain
Lloegr ac yn y Cotswolds. Ar ôl graddio mewn peirianneg gemegol, treuliodd wyth
mlynedd yn gweithio yn y diwydiant olew yn yr Iseldiroedd ac yn y DU. Yn nhymor
y Nadolig, hoffwn ddechrau drwy ddymuno i chi i gyd Nadolig diogel, llawn
llawenydd a hapusrwydd. Mae'n annhebyg y cawn ni lawer o flynyddoedd fel yr un
rydym wedi'i bod trwyddi, felly mae gan bob un o'r geiriau hyn ystyr ychwanegol:
diogel a llawn llawenydd. Rwyf yn gweddïo y bydd hynny'n wir i chi a'ch
teuluoedd. "Does dim digon o lyfrau cyfoes Cymraeg ar gael i bobl fel fi,"
meddai wrth siarad â Cymru Fyw. Fi'n cydnabod bod llyfrau ar gael ond maen nhw
ar dâp neu CD a dwi'n cydnabod gwaith gwirfoddolwyr ond byddai'n braf clywed
llais actorion go iawn yn lleisio'r llyfrau fel bof fi'n gallu cael yr un
mwynhad â phobl sy'n gallu darllen. Dywed Cyngor Llyfrau Cymru eu bod yn
croesawu'r sgwrs bwysig sy'n datblygu o gwmpas llyfrau llafar Cymraeg a dywed
Llyfrau Llafar Cymru eu bod yn gobeithio cydweithio â Mared. Fe fydd y gwaith o
ddymchwel adeiladau ar Stryd Fawr Bangor gafodd eu difrodi mewn tân ym mis
Rhagfyr 2019 yn dechrau ym mis Chwefror. Dywed Cyngor Gwynedd y bydd y gwaith o
ddymchwel adeiladau rhif 164 a 166 ar y stryd yn cychwyn ar 1 Chwefror, ac fe
fydd yn cael ei gwblhau mewn dwy ran. Pan fu farw'r actores a'r awdures Mirain
Llwyd Owen yn 47 mlwydd oed, soniodd nifer ar y cyfryngau cymdeithasol am
ddylanwad mawr ei rôl yn y gyfres am angst yr arddegau, Tydi Bywyd yn Boen.
Roedd ei phortread didwyll o Delyth Haf yn hollbwysig i ferched yn eu harddegau
yn y 1990au, ac yn gwbl newydd yn y Gymraeg, meddai'r gomediwraig Esyllt Sears.
Fel actores deledu y dechreuodd Mirain ei gyrfa, a hynny'n 16 oed. Ond ei phrif
swmp o waith dros y blynyddoedd diwethaf, gwaith eto a roddodd bleser amheuthun
iddi, oedd storïo a sgriptio Pobol y Cwm. Blaenau Gwent yw'r unig sir yng
Nghymru sydd â dim ond un ysgol Gymraeg, ond fe allai hynny newid dan gynlluniau
newydd y cyngor i adeiladu ysgol newydd sbon yn Nhredegar. Mae ymgyrch wedi bod
i ehangu addysg Gymraeg yn y dref ers hanner canrif, a gyda'r ymgynghori wedi
dod i ben ddiwedd mis Ionawr, dyma'r agosaf, yn ôl ymgyrchwyr, maen nhw wedi dod
at wireddu'r nod. Caerdydd yw dinas fwyaf Cymru a'i phrifddinas. Roedd Caerdydd
yn dref fechan tan flynyddoedd cynnar y 19eg ganrif. Tyfodd yn gyflym gyda
dyfodiad y chwyldro diwydiannol ac yn arbennig pan gysylltwyd y cymoedd â
rheilffyrdd fel y gellid allforio glo o'r porthladd. 
