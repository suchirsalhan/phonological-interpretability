.i. biuusa ocirbáig darfarcennsi frimaccidóndu .i. niarformut fribsi asbiursa
inso arropad maith limsa labrad ilbelre dúibsi .i. isipersin crist dagníusa sin
.i. ó domanicc foirbthetu ní denim gnímu macthi act rísam nem bimmi æcni et
bimmi foirbthi uili .i. isocprecept soscéli attó .i. ished inso noguidimm .i.
conducaid etargne ṅ dǽ et conaroib temel innatol domunde tarrosc fornanme .i.
hore nondobmolorsa et nom móidim indib .i. amal nondafrecṅdirccsa .i. is inse
ṅduit nitú nodnail acht ishé not ail .i. madarlóg pridchasa .i. armetiuth et
mothoschith nímbia fochricc dar hési moprecepte .i. coníarimse peccad libsi uili
ɫ aratartsa fortacht dúibsi arnap trom fuirib fornóinur .i. cote mothorbese dúib
madmne labrar .i. nihed notbeir ínem ciabaloingthech Acht nammáa issamlid
istorbe són co etercerta anasbera et conrucca inætarcne cáich .i. léic uáit
innabiada mílsi ettomil innahí siu dommeil do chenél arnáphé som conéit détso
.i. nabathoirsech ciabeosa hicarcair .i. bedadthramli .i. gaibid comarbus for
nathar et intamlid abéssu .i. nobcarad .i. dogníthe anasbered moysi ɫ doárbas
gloria octindnacul legis .i. conosberinn dochum hirisse .i. ní nád ṁ bed arse
dichorp act atá de .i. hore amessaminse precepte asmochuimriug islia de
creitfess .i. cách rotchechladar ocprecept .i. asririusa mochumang darfar cenn
.i. niriat nadánu diadi aranindeb domunde .i. gigestesi dia linn arafulsam ar
fochidi .i. annongeiss cách immachomalnad .i. nigessamni níi beschotarsne diar
nícc .i. ani tra aschotarsne frihícc nietar ciagessir .i. rocomalnisidsi
anropridchissemni dúib .i. arnaérbarthar o chretsit nintá airli armban .i. cain
ronóibad abracham trihiris intree ǽm didiu fanacc .i. ismachthad limm athrete
dorérachtid máam firinne et sosceli .i. isuaignid nirubtar gáitha for comairli
isdían dorreractid maám indsoscéli .i. act basamlid dúib cid immeícndarcus 
