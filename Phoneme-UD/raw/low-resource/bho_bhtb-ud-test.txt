लोकरंजन आ सांस्कृतिक गीत - गवनई के बढ़ावा देबे खातिर पाती कला मंच आ भोजपुरी
दिशाबोध के पत्रिका पाती का ओर से नयी दिल्ली के दीनदयाल मार्ग , आईटीओ , पर स्थित
राजेन्द्र भवन ऑडिटोरियम में शनिचर 15 सितम्बर का दिने साँझ पाँच बजे से साढ़े आठ
बजे ले एगो सांस्कृतिक आयोजन राखल गइल बा । एह कार्यक्रम में रउरा सभे के नेह नेवता
दीहल जा रहल बा । आईं आ भोजपुरी के सांस्कृतिक सम्पदा के बढ़ावे में आपन सहजोग दीं
। फूहड़ गीत गवनई के आलोचना कइला से अधिका जरुरी बावे कि बढ़िया गीत गवनई के बढ़ावल
जाव । ओकरा में लागल लोग के उत्साह बढ़ावल जाव । एह आयोजन में विश्व भोजपुरी
सम्मेलन , पूर्वांचल एकता मंच , वीर कुँवर सिंह फाउन्डेशन , पूर्वांचल भोजपुरी
महासभा , अउर हर्फ - मीडिया के सहभागिता बा । बलिया के ओमप्रकाश आ आजमगढ़ के नैनू
शुक्ल एह कार्यक्रम में अपना गवनई से रउरा सभे के भाव विभोर क दीहें , अइसन पूरा
भरोसा बा । बस रउऱा आशीर्वाद के जरुरत बा । आईं आ सपरिवार आईं । भोजपुरी खातिर एगो
बड़हन आन्दोलन चलवला के जरूरत : सदानन्द शाही विश्व भोजपुरी सम्मेलन के बलिया इकाई
अउर पाती सांस्कृतिक मंच के एगो बड़हन आयोजन पिछला अतवारा का दिने बलिया के टाउन
हाल बापू भवन में भइल । एह आयोजन के पहिला सत्र में पाती संपादक डा॰ अशोक द्विवेदी,
प्रो॰ अवधेश प्रधान आ प्रो॰ सदानन्द शाही का हाथै एह साल के पाती अक्षर सम्मान डा॰
प्रकाश उदय आ डा॰ भगवती प्रसाद द्विवेदी के दिहल गइल । भोजपुरी दिशा बोध के पत्रिका
पाती ’ के 75 वां अंक प्रकाशित भइला के संदर्भ में पाती आ भोजपुरी कथा साहित्य ’
विषय पर एगो परिचर्चा करावल गइल जवना में कुँवर सिंह विश्वविद्यालय के भोजपुरी
विभागाध्यक्ष डा॰ नीरज सिंह , भीमराव अंबदेकर बिहार विश्वविद्यालय के भोजपुरी
विभागाध्यक्ष डा॰ जयकान्त सिंह जय , डा॰ रघुवंश मणि पाठक , डा॰ भगवती प्रसाद
द्विवेदी , डा॰ प्रकाश उदय , डा॰ कमलेश राय वगैरह भोजपुरी कथा साहित्य के नवका
रचनाशील विविधता के उजागर करे के दिसाईं पाती पत्रिका के लगातार काम कइला के सराहना
कइल गइल । मुख्य अतिथि प्रो॰ सदानंद शाही आ अध्यक्ष प्रो॰ अवधेश प्रधान पाती ’ के
प्रेम कथा विशेषांक के संदर्भ में विस्तार से चरचा करत कहनी कि २४ गो कहानीकारन के
बहुरंगी कहानियन के एह बिटोर में भोजपुरी के सगरी विविधता अपना सांस्कृतिक चेतना का
साथे सामने आइल बा । प्रेम के अनगिनत रूप के कहानीकार एह कहानियन में ओकरा खासियत
का साथे चित्रित कइले बाड़े । प्रो़ सदानंद शाही के कहना रहल कि भोजपुरी भलही आज
आपन असर समाज के हर वर्ग पर जमवले जात बिया बाकिर एकरा के संवैधानिक मान्यता दिआवे
खातिर एगो बड़हन आन्दोलन खड़ा कइला के जरूरत बा । एकरा के कानूनी रूप से सकार लिहल
जाव एह खातिर जरूरी बा कि भोजपुरी में हर तरह के लेखन सामने आवे । दोसरो भासा से
मजगर रचना के अनुवाद भोजपुरी में होखत रहे के चाहीं । सम्मेलन के पहिला सत्र के
अध्यक्षता करत प्रो॰ अवधेश प्रधान के कहना रहल कि भोजपुरी कविता आ कथा साहित्ये भर
ना । बलुक भोजपुरी रचनाशीलता के समहर रूप में परोसे में पाती पत्रिका के महती
योगदान रहल बा । जनपदीय भाषा साहित्य के एह नवजागरण के श्रेय पाती ’ पत्रिका के
जाता । दोसरका सत्र में पाती अक्षर सम्मान से डा॰ प्रकाश उदय आ डा॰ भगवती प्रसाद
द्विवेदी के सम्मानित करत नारियल , शाल , प्रमाणपत्र आ स्मृति चिह्न दिहल गइल ।
कार्यक्रम मेंं शैलेंद्र मिश्र आ ओमप्रकाश भोजपुरी गवनई परोसले जवना के सभे आनन्द
लिहल । खास क के भोजपुरी राष्ट्रगीत बटोहिया के । समारोह के आखिरी आ तिसरका सत्र
में कुबेर नाथ मिश्र विचित्र के अध्यक्षता में कवि सम्मेलन के आयोजन भइल । एह में
दयाशंकर तिवारी , भालचंद्र त्रिपाठी , कमलेश राय , भगवती प्रसाद द्विवेदी , शशि
प्रेमदेव , प्रकाश उदय , कन्हैया पाण्डेय , शत्रुघ्न पाण्डेय , विजय मिश्र , शिवजी
पाण्डेय रसराज , नवचन्द तिवारी , बी एल शर्मा मृदुल , विजय शंकर पाण्डेय , हीरालाल
हीरा , शिवपूजन लाल विद्यार्थी , अशोक तिवारी , अशोक द्विवदी , त्रिभुवन प्रसाद
सिंह प्रीतम , गिरिधर , जनार्दन राय ने काव्य पाठ किया । सम्मेलन में डा. नीरज सिंह
, डा. जयकांत सिंह , डा. ब्रजभूषण डा. रघुवंशमणि पाठक आदि करुण , शुभचिन्तक कलंकी
आपन आपन कविता सुना के तरह तरह के रस के सवाद सुनेवालन के चखवले । सबेरे दस बजे से
शुरू भइल कार्यक्रम साँझ छह बजे ले चलल आ सहज भाव से एकर बढिया संचालन कइलन कौशल
कुमार सिन्हा । आजु दिल्ली में लागी भोजपुरियन के जमावड़ा भोजपुरी के सबसे बर सोशल
साइट जय भोजपुरी डॉट कॉम के एक साल पूरा भइला का उपलक्ष्य में दिल्ली का आईटीओ
स्थित राजेन्द् भवन में एगो कार्यक्रम के आयोजन कइल गइल बा जवना में साइट के सदस्यन
का अलावे दोसरो भोजपुरियन के शामिल होखे के उमेद बा । कार्यक्रम साँझ चार बजे से
शुरु होखी जवना में इन्टरनेट पर भोजपुरी का दखल विषय पर एगो परिचर्चा से शुरुआत
होखी जवना में देश विदेश से आइल भोजपुरिया आपन विचार रखीहें । कार्यक्रम के समापन
सांस्कृतिक कार्यक्रम से होखी जवना में भोजपुरी के नामचीन गायक आ जय भोजपुरी के कुछ
सदस्यो शामिल होखिहें । एह बात के जानकारी देत जय भोजपुरी के वरिष्ठ सदस्य मोंटू
सिंह बतवले कि जय भोजपुरी एगो मंच ह जहवाँ लोग जाति धर्म आ इलाकाई भेदभाव भुला के
भोजपुरी भाषा आ संस्कृति के बढ़न्ती का बारे में प्रयासरत रहेले । छठवां विश्व
भोजपुरी सम्मलेन , २०१२ हमार सम्मानित भोजपुरिया भाई आ बहिन सभे जय भोजपुरी आ
प्रणाम , रउवा ई जान के ख़ुशी होई कि हर साल के तरेह एहू साल पूर्वांचल एकता मंच ।
दिल्ली 24 - 25 मार्च 2012 ( दिन सनीचर आ एतवार ) के ‘ छठवां विश्व भोजपुरी सम्मलेन
, २०१२ ’ के आयोजन कर रहल बा । पांचवा विश्व भोजपुरी सम्मलेन , 2011 के अपार सफलता
के बाद आ रउवा सभे के हौसला देवे के वजह से हमनी यह साल फेर ई काजकरम के आयोजन कर
रहल बानी । ई काजकरम में भोजपुरी भाषा पर विचार गोष्ठी , भोजपुरी कवि सम्मलेन ,
भोजपुरी नाटक , लोक संगीत आ भोजपुरी के सांस्कृतिक विरासत अउर संगीतो के झलक देखे
के मिली । भोजपुरी सिनेमो के एह साल प्रमुखता दिहल जाई । ई अवसर पर देश - विदेश के
भोजपुरी के जानल - मानल साहित्यकार , कवि , कलाकार , नेतागण , सामाजिक काजकर्ता आ
भोजपुरी भाषा के आन्दोलन से जुडल लोग शामिल होई । रउवा लोगन से निवेदन बा कि
भोजपुरी साहित्य , संस्कृति , संरक्षण आ विकास खातिर पूर्वांचल एकता मंच ( रजि ) ।
दिल्ली के ई मधुर - निमंत्रण के स्वीकार करे के किरपा करीं आ काजकरम में जादा से
जादा संख्या में आई । नोट : साहित्यकार , कवि , कलाकार गन , भोजपुरी से जुडल
अध्यापक , आन्दोलन से जुडल लोग , पत्रकार बंधु , संस्था के प्रमुख , विश्वविद्यालय
से प्राध्यापक , आध्यापक लोगन से निहोरा बा कि आपन सहमति जल्दी से जल्दी दे के हमनी
के कृतार्थ करीं । मंच के ओर से रउवा ठहरे आ भोजन के प्रबंध कईल गइल बा । भोजपुरी
माई के सेवा में रउवा सभे अपना अपना ढंग से योगदान देम हमनी के अपेक्षा कर सकेनी जा
। ढेरे सनसनी बा । कवनो टीवी चैनल के भासा उधार ले लीं त ई कहल जा सकेला कि पूरा
मुल्के में सनसनी बा । मुल्के काहे पूरा दुनिया में सनसनी बा । एगो टीवी चैनल एही
मसला पर पूरा एक घंटा के रपट परोस दिहलसि कि – प्रियंका चोपड़ा अपना से बारह बरीस
छोट दुलहा से बिआह करे जात बाड़ी । हम एह रिपोर्टर से पूछनी कि – तोहरा एहसे का कि
बारह बरीस छोट से बिआह करे जात बाड़ी कि बड़ से ? कवनो जोर - जबरदस्ती , कवनो कानून
त नइखे लाँघल जात एहमें । तोहरा केरल में 120 बरीस में आइल अइसन बड़हन बाढ़ नइखे
लउकत ? एह बाढ़े का सगरी आयाम पर बतियाव , रपट बनाव । काहे एह फेरा में पड़ल बाड़
कि 12 बरीस छोट ह कि बड़ । प्रियंका - प्रोग्राम के रिपोर्टर हमरा के एगो बरियार
जबाब देके चुप करा दिहलसि कि छोट बड़ बाढ़ त हर साल आवत रहेले । बाकिर प्रियंका के
बिआह त एके बेर होखी । उनुकर बिआह एही चलते आजु के सबले बड़का इवेन्ट बावे । आ ई
कहि के उ रिपोर्टर फेर एह शोध में बिजी हो गइल कि प्रियंका चोपड़ा के होखेवाला पति
उनुका से कतना छोट हउवे । ई आशनाई कब से चलत बा , कब शुरु भइल , कहाँ शुरु भइल । ई
देश बिआह प्रधान देश हऽ । बंदा पहिले अपना बिआह में अझूराला । पढ़ - लिख के के
नौकरी काहे करे के बा ? काहे कि बिआह ठीक - ठाक हो जाव , बालो - बच्चा ठीक - ठाक हो
जा सँ । जवना आंटी लोग के आपने बिआह बड़ फजीहत से भइल रहुवे उहो लोग एही में परेशान
रहेली कि अपना कुटुम्ब - परिवार के फलाना लड़िकी के बिअह काहे नइखे हो पावत ? टीवी
सीरियल त बिआहे भरोसे बाड़ी सँ । एक बिआह का बाद दोसरा बिआह के , फेर तिसरा बिआह के
। फेर बिआह में तोड़ - फोड़ , फेर एगो नयका बिआह । फेर एगो अउर बिआह । बिआह -
प्रधान मुल्क में सब कुछ बिआहे पर शुरु होला आ बिआहे पर खतम । बिआह के कहानिए ना
ओराव । प्रियंका चोपड़ा के बिआह होखो । शुभकामना । बाकिर ई चैनल वाले काहे एह पर
कपार खपावत बाड़ें कि प्रियंका के रोका में रसगुल्ला जवना दोकान से आइल रहुवे ओह
दोकान के कर्मचारी झप्पूलाल से इन्टरव्यू कइसे हासिल कइल जाव ? अरे दोकान के
कर्मचारी से काहे , सीधे ओकरा मालिके के इन्टरव्यू काहे ना ले लिआव ? बाकिर मालिक
एलान क के बइठल बा कि ऊ एह पर बीबीसी , सीएनएन , भा अल जजीरा जइसन कवनो ग्लोबल
चैनले के इन्टरव्यू दी । एगो चैनल के चीफ अपना रिपोर्टर से पूछत बा कि एहमें नाग -
नागिन के डाँस वाला एंगल डालल जा सकेला कि ना ? का अपना रपट में बतावल जा सकेला कि
ई लोग पिछला जनम में बिछुड़ल नाग - नागिन के जोड़ी ह । अब भारत - भूमि में एह लोग
के पुनर्मिलन हो रहल बा । हम ओह चीफ के डपटनी कि का बेहूदा आइडिया खोजे में लागल
बाड़ ? ऊ चैनल चीफ चहक के बोलल – चलीं अब रउरो कन्फर्म कर दिहनी कि ई बेहूदा आइडिया
बा । अब त एकरा के हिन्दुस्तान में हिट होखला से केहू रोकिए ना सके । हम त टेंशन
में तब आइलें जब कार्यक्रम के केहू सउरदार बता देला । प्रियंका चोपड़ा के बिआह
बहुते बड़ खबर बा । प्रियंका के बिआह जबले पूरा नइखे हो जात तबले ई खबर बाढ़ -
सूखाड़ पर भारी पड़त रही टीवी चैनलन पर । देखतानी एगो चैनल पर ब्रेकिंग न्यूज आ रहल
बा – सबले पहिले हम बताएब कि प्रियंका अपना बिआह वाला लहँगा कवना दोकान से खरीदिहें
। सबसे पहिले हमरा चैनल पर । हार्ड न्यूज , ब्रेंकिंग न्यूज । आईं पूरा धीरज आ संयम
सें प्रियंका चोपड़ा के बिआह होखे तकले इंतजार कइल जाव । पप्पू बनि के जीयल आसान ना
होखे । ओकरा खातिर बहुते तेज दिमाग राखे के होला । अइसन अइसन बाति सोचे - कहे के
पड़ेला जे दोसर केहू सपनो में ना सोच सके । बाकिर पप्पू के दुर्भाग्य कि ऊ इटालियन
महतारी का पेट से बाकिर हिन्दुस्तान में जनमल । ओह घरी के कहो ओकरा कई बरीस बाद ले
ओकर महतारी इटली के नागरिक बनल रह गइल रही । ऊ त जब राजीव गाँधी के राजनीति में
अइला का बाद जरूरी हो गइल तब जा के हिन्दुस्तान के नागरिकता लिहली । इटली के
नागरिकता शायद आजु ले नइखी छोड़ले । कहे वाला त इहो कहेलें कि राहुल आ प्रियंको
इटलिए के नागरिक ह लोग । इटली में दू गो नागरिकता रखला से कवनो फरक ना पड़े बाकिर
हिन्दुस्तान के नियम कायदा एकर मनाही करेले । बाकिर बिलाई का गरदन में घंटी लटकावे
के बेंवत केकरा लगे बा । मोदिओ जइसन आदमी चार बरीस में एह लोग के कुछ ना उखाड़
पवलें । ऊ त धन कहीं कि स्वामी जइसन आदमी इनका पीछे अस लागल बा कि एह लोग के चैन से
जिए नइखे देत । महतारी बेटा धोखाधड़ी का मामिला में जमानत पर छूटल बा लोग आ कब ई
जमानत रद हो जाई कहल ना जा सके । अलग बाति बा कि एगो फोन क के सुप्रीम कोर्ट से
जमानत दिआवे के ताकत उनुका गोल का लगे आजुओ मौजूद बा । खैर हम जहाँ से शुरु कइले
रहीं ओहिजे लवटल जाव । सचहूं पप्पू बनि के जीयल आसान ना होखे । 

के कहल कि चमक - चमक के , झमक-झमक के , उचकि - उचकि के लपकि - लपकि के , देहि भाँजत
गेना नियर उछलत चउए पर चलऽ जा । राहे - राहे रासलीला , खेते - खेते वृंदावन …… ई
फागुन के महीना , ई खेत , ई खरिहान , ई कटिया , ई धूप , ई बसंती चोली , ई गुलाबी
चुनरी , मस्त चाल …… अजी , धनिया से के कहल कि अब चुनरी रँगा ल । “ तबे नू एह आ
अइसन कलम के जादूगरी पर चकित होत डॉ. रामप्रवेश शास्त्री के लिखे के पड़ल – ” ।
विवेकी राय जी के चुनरी के रंग , बिनावट , कारीगरी के जवन भी संज्ञा अच्छा लागे ,
दिहला में कवनो हरज ना बा , लेकिन अइसन कला के पटतर दिहल कठिन होला । जवन नित नया
बा , ओके पुरान बटखरा से वजन कइले अतने लाभ हो सकेला कि पता चलि जाई कि हमरा
जानकारी के कसौटी में कतना पर ई अधिका उतरल बा । “ अनिल कुमार आंजनेय एह कृति के
भोजपुरी अंचल के दरपन बतावत कहले रहलीं - ” के कहल चुनरी रँगा ल ’ भोजपुरी अंचल के
दर्पण ह । जेके भोजपुरी जिनिगी में , अंचल में गहराई तक पइठे के बा , ओके ई
समीक्ष्य पुस्तक पढ़ल बहुते आवश्यक बा । ई पुस्तक के गहरे पैठ अंतर्दृष्टि के
साक्षी ह । “ आंजनेय जी के एह कहनाम से सहमति जतावत चंद्रशेखर तिवारी लिखले बाड़न -
” एह संग्रह के पढ़िके ई कहल जा सकेला कि डॉ. विवेकी राय जी अउरी साहित्यकारन खानी
कागद की लेखी ना कहिके महात्मा कबीर का तरह ‘ आँखिन के देखी ’ कहले बाड़न , जवना से
उनकर निबंध पाठक पर आपन एगो विशिष्ट छाप छोड़े में सफल भइल बाड़न स । एह पुस्तक के
प्रकाशन निश्चित रूप से भोजपुरी साहित्य के ललित निबंधन का इतिहास में एगो
महत्वपूर्ण घटना ह । “ अपना भाषाई कौशल , व्यंगात्मकता आ रचनात्मक दक्षता के बदउलत
राय साहब के निबंध एह विधा के विकास - समृद्धि के दिसाईं मील के पाथर साबित भइलन स
। एह संबंध में डॉ. जया पाण्डेय के साफ - साफ विचार बा - ” विवेकी राय जी के कुल्हि
निबंध शुरू से आखिर ले व्यक्ति - व्यंजकता का रंग में रँगाइल बाड़े सन । कतहीं -
कतहीं प्रगीतात्मक काव्य के आनंद आवता । दोसर विशेषता बा लेखक के व्यंग्य - विनोद
के प्रवृत्ति । कवनो भाषा के गद्य साहित्य जतने समृद्ध होई , ऊ भाषा ओतने विकसित
मान जाले । विवेकी राय के तमाम निबंध विकासमान बोली के भाषा के प्रौढ़ता प्रदान
कइलन स । “ विवेकी राय के हिन्दी - भोजपुरी के कृतित्वे - भर आंचलिक ना रहे , उहाँ
के शख्सियतो एड़ी से चोटी ले आंचलिकता से लैस रहे - सहनशीलता आ जीवट से लबालब भइल ।
तबे नू , अढ़ाई दशक पहिले हृदयाघात के हरु पटे त विजयी भइलीं । सतरह साल पहिले जब
पक्षाघात के शिकार दहिना अलँग कहला में ना रहल , त बायाँ हाथ से लिखे के सिलसिला
शुरू कऽ दिहलीं । बाकिर एह बेर उहाँ के मउवत के चुनौती कबूल ना कऽ पवलीं आ बाबा
विश्वनाथ के नगरी काशी के अस्पताल में गंगा मइया के गोदी में आखिरी साँस लिहलीं ।
अतिशय सज्जनता आ साधुता के प्रतिमूर्ति , गँवई जिनिगी के अद्भुत चितेरा , गँवई गंध
गुलाब ’ से साहित्य - वाटिका के गमगमावे वाला ‘ मनबोध मास्टर ’ के हमार अशेष
प्रणामांजलि ! आजु स्टाफ रूम में इंस्पेक्शन के बात एक - एक क के उघरत रहे । हमरा
प्राचार्य डॉ. संजय सिंह ‘ सेंगर ’ जी याद आ गइल रहीं आ हम भावुक हो गइल रहीं । 5
जनवरी के उहाँ से खड़े - खड़े भइल आधा घंटा के बतकही के एक - एक शब्द हमरा याद रहे
। हमार कलिग लोग के भी आँखि भरि आइल । भइल ई रहे कि सेंगर जी का विद्यालय के एगो सब
- स्टाफ के दूनो किडनी फेल हो गइल । ओकरा तीन गो लइकी रही सन आ एकहूँ के अभी बियाह
ना भइल रहे । ओह गरीब परिवार के कमाई के साधन बस ईहे नोकरी रहे । घर - परिवार आ
नाता - रिश्ता में केहूँ अइसन ना मिलल जेकर किडनी मैच करो । धीरे - धीरे एह परिवार
के आर्थिक स्थिति बहुत खराब हो गइल । सेंगर जी के ब्लड ग्रुप मैच करत रहे । ऊ बिना
घरे केहू के बतवले चुपचाप आपन किडनी ओह आदमी के दान क दिहले । अतने ना ओकराके तीन
बोतल खूनो दिहले । ई राज घरे तब खुलल जब उनुका सङ के पढ़ल एगो डॉक्टर घरे आइल आ
बचपनवाला स्टाइल में मुक्का - मुक्की शुरू कइलस । जसहीं जगह पर छुआइल कि ओकरा मुँह
से निकलल - आरे तोर किडनी ? आ फेरु त हंगामा शुरू । पत्नी के मनावे में तीन दिन
लागल । आजु ओह आदमी के मए लइकी बियहा के ससुरा चलि गइली सन आ ऊहो सामान्य जीवन जी
रहल बा । सेंगर जी त एकदम फिटफाट रहीं । बिना कवनो लोभ के केहूँ चुपचाप अइसे मदद
करे त ओकरा के का कहल जाउ ? साधारन आदमी त नाहिंए कहाई ऊ । ओह स्टाफ के एगो दमाद
जवन बेंगलुरु में इंजीनियर बाटे , फ्लाइट से कोलकाता खाली उहाँसे मिले खाती आइल रहे
। कालिदास सर अपना एगो मित्र के अनुभव शेयर कइलीं । ऊ जापान गइल रहन । एक दिन ट्रेन
में जवन बैग लेके बइठल रहन ओकर एक ओर के थोरे सिलाई टूटल रहे । एगो जापानी नागरिक
के ओ पर नजर चलि गइल रहे । ऊ जब देखलसि कि ई ओने नइखन देखत त अपना बैग में से
निडिलवाला मशीन निकललसि आ उनुकर आँखि बचावत बेगवा सी दिहलसि । अभी इनकर ध्यान ओह पर
जाइत कि ओकरा पहिलहीं ओकर स्टेशन आ गइल आ बिना कुछ बतवले चुपचाप उतरि गइल । जहाँ का
बच्चा - बच्चा में एह तरह के नैतिक मूल्य भरल गइल बा ओह देश के तरक्की भला कइसे
रुकी ? सुनील सिन्हा के स्तंभ शुक के सुनील सिन्हा जी के भेजल “ भोजपुरी पंचायत ”
के कई गो पहिले के अंक मिलल । हम दू महीना पहिले आग्रह कइले रहीं खास करके उहेंवाला
स्तंभ पढ़े खातिर । उहाँके स्तंभ “ आत्म - विश्वास ” हम बहुत चाव से पढ़ींले । ओकर
एक - एक बात जइसे हमरा मन का गहराई में उतरत जाला , काहेंकि एह प्रक्रिया में हमार
पूरा विश्वास बाटे । एकरा पीछा ईहो एगो कारन हो सकेला कि दू साल पहिले हम गोवा जाके
लीडरशिप के ट्रेनिंग लेले रहीं । अबहिंयो याद बा जब हमनीके मए साथी का मुँह से ईहे
निकलल रहे कि कम से कम एक हप्ता अउर ट्रेनिंग के अवधि बढ़ि गइल रहित । रोज सात घंटा
के पढाई होखे । बीच में खाली एक घंटा के ब्रेक । पढाई हमनी के अतना भावल कि ओह
दौरान केहूँ के मोबाइल ऑन ना रहत रहे , ढेर से ढेर साइलेंट मोड में आ टॉयलेट जाए के
त केहूँ नाँवे ना लेइ , डर रहे कि कुछ छूटि जाई । हमनी के अतना विश्वास हो गइल रहे
कि कवनो विद्यार्थी के आसानी से पटरी पर ले आइल जा सकता , संसार के कवनो रोग से
बिना दवा खइले छुटकारा पावल जा सकता , ढंग से काउंसिलिंग क दिहल जाव त केहू
आत्महत्या ना करी कबो । हमरा एह बात पर सभ विश्वास ना कर पाई , ई हम जानतानी बाकिर
हमरा विश्वास में आजुओ कवनो कमी नइखे आइल । फेरु फगुआ बदनाम होई । फगुआ जइसे - जइसे
नगिचात जाता , हमार साँस फूलल जाता । फेरु फगुआ बदनाम होई । रंग में हई गड़बड़ी
होले त मिठाई हइसे बनतारी सन आजु - काल्हु । अब फूहर गाना बाजे शुरू हो जाई । हमरा
आजु तक ना बुझाइल कि हमनी का खाली टिप्पणिए देबे खातिर पैदा भइल बानी जा कि कुछु
करबो करबि जा । बाजारू रंग लगवला के बहुत नुकसान बा आ महङा रंग जे कीन सकता , ऊ दू
चुटकी अबीरे से काम चला लेला भा छी - मानुख में ओकर होली निकलि जाले । त लोग रंग
खेलल छोड़ि देसु ? रंगे से त होली हटे आ किसिम किसिम का रंगे से त जिनिगी बनेले ।
फेरु प्रिंट से इलेक्ट्रॉनिक मीडिया तक के मन - मिजाज एक हप्ता पहिलहीं से
सत्यानाशी भाषणबाजी से काहें रङा जाला ? अतने बा त तथाकथित बुद्धिजीवी लोग के दुअरा
- दुअरा जाके लोगन के ज्ञान चक्षु खोलेके चाहीं । खाली मुँह के खुजली मिटवला से
कुछु ना बदली , थोरे टाइम त निकालहीं के परी आ नवका पीढ़ी के फेसो करेके परी ।
लेखको लोग सवाल का घेरा में ई नीमन ना कहाई कि लेखको लोग अब सवाल का घेरा में आवे
लगलन । ई का भइल कि जब देश में सब ठीकठाक बा त केहूँ के अनकस बरे लागता आ तनिक
चिंताजनक भइला पर बिल्कुल मौन माने सभ नीमन चल रहल बा । जेकर गतिविधि राष्ट्रीय
सुरक्षा का खिलाफ बाइ , ओकरा सङे बानी अपने सभ आ जेकरा के देश थू - थू कर रहल बा
ओकरा बाहबाही में राउर कलम कवनो कोर - कसर नइखे छोड़त । अउर त अउर , जेकरा
अनुशासनहीनता के दुष्प्रभाव देश भर के छात्रन पर पड़ रहल बा ओकरा के महिमामंडित करे
में रउरा तनिको आहस ना लागे । बताईं ईहे लेखक के धर्म हटे ? रउरा एही स्वाभिमान के
सम्मान होखेके चाहीं ? ई सभ जानता कि तरह-तरह के तर्क बनाम गलथेथई से कुछ बने ना ,
बिगड़बे करेला । हमरा खयाल से हमनी सभ लेखकन के राजनीति आ गोलबंदी से अलगे रहेके
चाहीं । आजुओ लेखक लोगन पर से लोगन के भरोसा नइखे हटल । तथाकथित अश्लीलता एह घरी
भोजपुरी के बहुत बिचित्र स्थिति हो गइल बा । जेकरे मन आवता ऊ अश्लील कहि देता भा
दागदार बता देता । एह विषय पर ना चाहते हुए भी हमहूँ लिखलीं आ परिचर्चो आयोजित
कइलीं । सोचलीं कि सत्य का ग्यान भइला का बाद ई कुल्हि बंद हो जाई बाकिर काहेंके ?
कुछ लोग त बाकायदा झंडा उठाके चल देले बाड़न बिना ई जनले कि अश्लीलता के पैमाना का
होई ? भोजपुरी बीर आ बहादुर लोगन के भाषा हटे । गारी - गलौज आ शृंगारिक हँसी - मजाक
भोजपुरी के सुभाव हटे आ ई सभ भोजपुरिया के ताकत ह । सुनतानी कि कहीं - कहीं सरकारी
फरमानो जारी होखे लागल बा आउर कुछ लोग त कानूने बनवावे पर आमादा हो गइल बाड़न ।
कहीं अइसन मत होखे कि एंटीबायोटिक का प्रयोग से ऊहो बैक्टीरिया मरि जा सन जवन
हमनीके शरीर का सहज सुभाव के रक्षा करेलन स । एही विषय पर बक्सर में एक बेर मनोज
चौबे जी से बात होत रहे । उहाँका कहलीं कि आजु - काल्हु एकर झंडा उठाके जेतना लोग
चल रहल बा ओहमें ऊहो लोग शामिल बा जे एह समस्या का मूल में बा । ओह तथाकथित साफ -
सुथरा गायक लोग से भी पूछल जाएके चाहीं कि भोजपुरी गायकी में “ चोली - साया ” लेके
के आइल । हमार माथा ठनकल । त ईहो अपना के निउज में बनवले राखेके एगो जरिया हो गइल
बा ? फुहरकम केहूँ के नीक ना लागे , कवनो जुग में नइखे लागल त हमरा काहें लागी ,
बाकिर एक बेरि हिंदियो गीतन पर त ध्यान दीहल जाव , जवन घर - घर में लइका - लइकी
सुनतारे सन । हम जानतानी कि ओहिजा रउरा अबस बानी , राउर कवनो कंट्रोल नइखे । ढेर से
ढेर रउँआ एगो सेफ कमेंट मारबि - “ पता ना आजु - काल्हु के लइका का सुनतारे सन ,
हमनी का बेर त भिखारी ठाकुर के बिदेशिया आ महेंदर मिसिर के पुरबी के कवनो जोड़े ना
रहे ( भोजपुरी के बात करबि तब ) नाहीं त रफी , मुकेश , लता आदि के नाँव लेबि आ आँखि
बचाइबि । हमरा बुझाता कि जिम्मेदार पत्र - पत्रिकन के एकरा पर अभी दू - चार बेरि
अउर जमिके काम करेके चाहीं । जरूरी ईहो बा कि जवन काम हो रहल बा ओकरा के कम से कम
झंडावाला लोग जरूर पढ़सु । आम नागरिक के भी चाहीं कि उनुका आस - पास शृंगार रस का
नाम पर केहूँ ऑडियो - वीडियो के ब्लू फिलिम चलावत होखे , भा ठेंठ भोजपुरी का नाँव
पर गारी - गलौज के यथार्थ परोसत होखे , त ओकरा पर सभका सङे मिलिके लगाम लगावेके
चाहीं । एह तरह के आचरण संस्कृति के विषय होला आ नैतिकता के परिसीमन आ नियंत्रण
परिवारे आ समाज से शुरू होला । अगर कवनो समाज के खतम करे के होखे त ओकरा नाभि प चोट
करे के चाहीं । आ समाज के नाभि ओकरा भासा , ओकरा परम्परा , ओकरा संस्कार , ओकरा
उत्सवन में होला । कई बेर ई चोट ओह समाज के भलाई का नाम प लगावल जाला , ओकरा के
सुधारे सभ्य बनावे खाति कइल जाला । भोजपुरियो का साथे अरसा से अइसने खुरचाली हो रहल
बा । आम आदमी के भासा भोजपुरी के अपना के पढ़ल - लिखल - सभ्य माने वाला कुछ लोग
अपना खुरचाली में श्लील बनावे प लागल बा । ओहु लोग के मालूम बा कि श्लील होखते
भोजपुरी के नींव हिल जाई । आम आदमी एकरा से दूर जाए लगीहें आ अपना के सभ्य - श्लील
बतावे वाला लोग के तब मनसा पूरन हो जाई । ई लोग त भोजपुरी का नाम प कई गो संस्थो
चलावेला जवना के हर काम हिन्दी में होखेला । आ जवन भासा आपन सवालो दोसरा भासा में
उठावल करी ओकर आवाज केहु काहे आ कइसे सुनी । भोजपुरी अगर आजु जिन्दा बिया त आम आदमी
का चलते । बाकि बकरी के माई कहिया ले खरजिउतिया मनाई । आजु ना त काल्हु ओकरा कटाहीं
के बा । रउरो सभे सोचत होखब कि काल्हु फगुआ बा आ ई बतंगड़ा कवन राग उठा लिहलसि । हर
हप्ता एगो खम्भा खड़ा कइल आसान ना होखे । कई बेर ओकरा मजबूरन खुरपी का बिआह में
हँसुआ के गीत उठावे पड़ जाला । चारो तरफ आजु चुनाव परिणाम के चरचा चलत बा । एह प
अगर कवनो अटकर पचीसा लगाईं त ओकरा गलत होखे के पूरा अनेसा रही । कहले बा बड़ बड़
जने दहाइल जासु , गदहा थाहे कतना पानी । अब जवन होखे के बा तवन काल्हु सामने आइए
जाई । बाकि हमरा हर हाल में एह लेख के आजु पठा देबे के बा ना त सम्पादक जी लुकारी
भाँजे लगीहें । समहुत जहिया जरी तहिया जरी , बाकि हम त आजुए झँउसि जाइब । एक बेर मन
भइल कि फगुए प लिख मारीं । बाकि फगुआ लउके त पहिले । तीन दिन बादे फगुआ बा आ कतहीं
ना त फगुआ के गाजन बाजन सुनाता ना केहु का देह प रंग अबीर लउकत बा । पिया परदेस ,
देवर घरे लईका , सूतल भसुर के जगाईं कइसे का उहा पोह में पड़ल बिरहिनी परेशान बिया
कि पिया नाहीं अइले अबकी फगुनवो में । भाग दौड़ भरल जिनिगी में रोजी रोटी कमाए
परदेसे गइल पिया बलमा के तिकवते ओकर फगुआ बीते जात बा । आ हम खोजत बानी अपना लइकाईं
का दिन के उमंग उल्लास से भरल फगुआ । जब राहे पेड़ा निकलत हमेशा चौकन्ना रहे के
पड़त रहुवे कि केनियो से रंग पानी भेंटा मत जाए । बाकि हिन्दू परब तेवहारन प सेकूलर
हमला ई हाल क दिहले बा कि रंग - अबीर , कादो - पानी वाला फगुआ से साम्प्रदायिक बवाल
मत हो जाए एह डरे रंग डाले के परम्परे भुलाइल जात बा । गीत - गवनई , फगुआ - चइतो
बिसरल जात बा काहे कि कुछ लोग भोजपुरी के अश्लीलता खतम कइल चाहत बा । संवैधानिक
मान्यता ला परेशान लोग ई नइखे सोचत कि भासा बचल रही तबे मान्यता के फायदा बा । ना त
अकादमीओ के काम दोसरे भासा में करे के पड़ी । हम त हिन्दी से लाख नाराजगी का बादो
कुछ हिन्दी वालन के आभारी बानी जे हिन्दी का अखबार में भोजपुरी के खम्भा उठावे के
जगहा दे देत बा । ना त भोजपुरिया इलाका के हिन्दी साहित्यकार तनिको ना चाहसु कि
भोजपुरी के ओकर हक मिल जाव । महामहिम राष्ट्रपति जी , राउर बतिया हमरा से बरदाश्त
नइखे होखत । अब रउए बता दीं कि हम कहाँ जाईं । कोच्चि मे 2 मार्च के दीहल राउर
उद्बोधन हमरा सोझा बा । एहमें राउर कहना बा कि अपना देश में असहिष्णु लोग ला कवनो
जगहा ना होखे के चाहीं । मीडिया में राउर भाषण जवना तरह से पेश कइल गइल ओहसे हमरा
पहिले लागल कि मीडिया ओकरा के अपना हिसाब से पेश कइले बा । त हम राउर आधिकारिक भाषण
पढ़नी आ साँच कहीं त राउर भाषणो हमरा पचल ना । एह हालत में रउरे बताईं कि हम कहाँ
जाईं । रउरा कहले बानी कि हिन्दुस्तान पुरातन काल से बरदाश्ती रहल बा आ हर तरह के
बाति , विचार , संस्कारन के जगहा देत आइल बा । आ ई परम्परा बरकरार रहे के चाहीं ।
बोले भा अभिव्यक्ति के आजादी सबले खास मौलिक अधिकार हवे हमहन के संविधान के । आगे
कहले बानी कि भारत हमेशा से शिक्षा के क्षेत्र में विश्व नेता रहल बा । नालन्दा आ
तक्षशिला विश्व विद्यालयन के नामो लिहले बानी रउआ । रउरा संबोधन के एक हिस्सा से
हमहु सहमत बानी काहे कि ई ऐतिहासिक सच्चाई ह । “ तबे नू एह आ अइसन कलम के जादूगरी
पर चकित होत डॉ. रामप्रवेश शास्त्री के लिखे के पड़ल ” । विवेकी राय जी के चुनरी के
रंग , बिनावट , कारीगरी के जवन भी संज्ञा अच्छा लागे , दिहला में कवनो हरज ना बा ,
लेकिन अइसन कला के पटतर दिहल कठिन होला । जवन नित नया बा , ओके पुरान बटखरा से वजन
कइले अतने लाभ हो सकेला कि पता चलि जाई कि हमरा जानकारी के कसौटी में कतना पर ई
अधिका उतरल बा । “ अनिल कुमार आंजनेय एह कृति के भोजपुरी अंचल के दरपन बतावत कहले
रहलीं - ” के कहल चुनरी रँगा ल ’ भोजपुरी अंचल के दर्पण ह । जेके भोजपुरी जिनिगी
में , अंचल में गहराई तक पइठे के बा , ओके ई समीक्ष्य पुस्तक पढ़ल बहुते आवश्यक बा
। ई पुस्तक के गहरे पैठ अंतर्दृष्टि के साक्षी ह । “ आंजनेय जी के एह कहनाम से
सहमति जतावत चंद्रशेखर तिवारी लिखले बाड़न - ” एह संग्रह के पढ़िके ई कहल जा सकेला
कि डॉ. विवेकी राय जी अउरी साहित्यकारन खानी कागद की लेखी ना कहिके महात्मा कबीर का
तरह ‘ आँखिन के देखी ’ कहले बाड़न , जवना से उनकर निबंध पाठक पर आपन एगो विशिष्ट
छाप छोड़े में सफल भइल बाड़न स । एह पुस्तक के प्रकाशन निश्चित रूप से भोजपुरी
साहित्य के ललित निबंधन का इतिहास में एगो महत्वपूर्ण घटना ह । “ अपना भाषाई कौशल ,
व्यंगात्मकता आ रचनात्मक दक्षता के बदउलत राय साहब के निबंध एह विधा के विकास -
समृद्धि के दिसाईं मील के पाथर साबित भइलन स । एह संबंध में डॉ. जया पाण्डेय के साफ
- साफ विचार बा - ” विवेकी राय जी के कुल्हि निबंध शुरू से आखिर ले व्यक्ति -
व्यंजकता का रंग में रँगाइल बाड़े सन । कतहीं - कतहीं प्रगीतात्मक काव्य के आनंद
आवता । दोसर विशेषता बा लेखक के व्यंग्य - विनोद के प्रवृत्ति । कवनो भाषा के गद्य
साहित्य जतने समृद्ध होई , ऊ भाषा ओतने विकसित मान जाले । विवेकी राय के तमाम निबंध
विकासमान बोली के भाषा के प्रौढ़ता प्रदान कइलन स । “ विवेकी राय के हिन्दी -
भोजपुरी के कृतित्वे - भर आंचलिक ना रहे , उहाँ के शख्सियतो एड़ी से चोटी ले
आंचलिकता से लैस रहे - सहनशीलता आ जीवट से लबालब भइल । तबे नू , अढ़ाई दशक पहिले
हृदयाघात के हरु पटे त विजयी भइलीं । सतरह साल पहिले जब पक्षाघात के शिकार दहिना
अलँग कहला में ना रहल , त बायाँ हाथ से लिखे के सिलसिला शुरू कऽ दिहलीं । बाकिर एह
बेर उहाँ के मउवत के चुनौती कबूल ना कऽ पवलीं आ बाबा विश्वनाथ के नगरी काशी के
अस्पताल में गंगा मइया के गोदी में आखिरी साँस लिहलीं । अतिशय सज्जनता आ साधुता के
प्रतिमूर्ति , गँवई जिनिगी के अद्भुत चितेरा , गँवई गंध गुलाब ’ से साहित्य -
वाटिका के गमगमावे वाला ‘ मनबोध मास्टर ’ के हमार अशेष प्रणामांजलि ! आजु स्टाफ रूम
में इंस्पेक्शन के बात एक - एक क के उघरत रहे । हमरा प्राचार्य डॉ. संजय सिंह ‘
सेंगर ’ जी याद आ गइल रहीं आ हम भावुक हो गइल रहीं । 5 जनवरी के उहाँ से खड़े -
खड़े भइल आधा घंटा के बतकही के एक - एक शब्द हमरा याद रहे । हमार कलिग लोग के भी
आँखि भरि आइल । भइल ई रहे कि सेंगर जी का विद्यालय के एगो सब - स्टाफ के दूनो किडनी
फेल हो गइल । ओकरा तीन गो लइकी रही सन आ एकहूँ के अभी बियाह ना भइल रहे । ओह गरीब
परिवार के कमाई के साधन बस ईहे नोकरी रहे । घर - परिवार आ नाता - रिश्ता में केहूँ
अइसन ना मिलल जेकर किडनी मैच करो । धीरे - धीरे एह परिवार के आर्थिक स्थिति बहुत
खराब हो गइल । सेंगर जी के ब्लड ग्रुप मैच करत रहे । ऊ बिना घरे केहू के बतवले
चुपचाप आपन किडनी ओह आदमी के दान क दिहले । अतने ना ओकराके तीन बोतल खूनो दिहले । ई
राज घरे तब खुलल जब उनुका सङ के पढ़ल एगो डॉक्टर घरे आइल आ बचपनवाला स्टाइल में
मुक्का - मुक्की शुरू कइलस । जसहीं जगह पर छुआइल कि ओकरा मुँह से निकलल - आरे तोर
किडनी ? आ फेरु त हंगामा शुरू । पत्नी के मनावे में तीन दिन लागल । आजु ओह आदमी के
मए लइकी बियहा के ससुरा चलि गइली सन आ ऊहो सामान्य जीवन जी रहल बा । सेंगर जी त
एकदम फिटफाट रहीं । बिना कवनो लोभ के केहूँ चुपचाप अइसे मदद करे त ओकरा के का कहल
जाउ ? साधारन आदमी त नाहिंए कहाई ऊ । ओह स्टाफ के एगो दमाद जवन बेंगलुरु में
इंजीनियर बाटे , फ्लाइट से कोलकाता खाली उहाँसे मिले खाती आइल रहे । कालिदास सर
अपना एगो मित्र के अनुभव शेयर कइलीं । ऊ जापान गइल रहन । एक दिन ट्रेन में जवन बैग
लेके बइठल रहन ओकर एक ओर के थोरे सिलाई टूटल रहे । एगो जापानी नागरिक के ओ पर नजर
चलि गइल रहे । ऊ जब देखलसि कि ई ओने नइखन देखत त अपना बैग में से निडिलवाला मशीन
निकललसि आ उनुकर आँखि बचावत बेगवा सी दिहलसि । अभी इनकर ध्यान ओह पर जाइत कि ओकरा
पहिलहीं ओकर स्टेशन आ गइल आ बिना कुछ बतवले चुपचाप उतरि गइल । जहाँ का बच्चा -
बच्चा में एह तरह के नैतिक मूल्य भरल गइल बा ओह देश के तरक्की भला कइसे रुकी ?
सुनील सिन्हा के स्तंभ शुक के सुनील सिन्हा जी के भेजल “ भोजपुरी पंचायत ” के कई गो
पहिले के अंक मिलल । हम दू महीना पहिले आग्रह कइले रहीं । खास करके उहेंवाला स्तंभ
पढ़े खातिर । उहाँके स्तंभ “ आत्म - विश्वास ” हम बहुत चाव से पढ़ींले । ओकर एक -
एक बात जइसे हमरा मन का गहराई में उतरत जाला , काहेंकि एह प्रक्रिया में हमार पूरा
विश्वास बाटे । एकरा पीछा ईहो एगो कारन हो सकेला कि दू साल पहिले हम गोवा जाके
लीडरशिप के ट्रेनिंग लेले रहीं । अबहिंयो याद बा जब हमनीके नए साथी का मुँह से ईहे
निकलल रहे कि कम से कम एक हप्ता अउर ट्रेनिंग के अवधि बढ़ि गइल रहित । रोज सात घंटा
के पढाई होखे । बीच में खाली एक घंटा के ब्रेक । पढाई हमनी के अतना भावल कि ओह
दौरान केहूँ के मोबाइल ऑन ना रहत रहे , ढेर से ढेर साइलेंट मोड में आ टॉयलेट जाए के
त केहूँ नाँवे ना लेइ , डर रहे कि कुछ छूटि जाई । हमनी के अतना विश्वास हो गइल रहे
कि कवनो विद्यार्थी के आसानी से पटरी पर ले आइल जा सकता । हमरा एह बात पर सभ
विश्वास ना कर पाई , ई हम जानतानी बाकिर हमरा विश्वास में आजुओ कवनो कमी नइखे आइल ।
फेरु फगुआ बदनाम होई । फगुआ जइसे - जइसे नगिचात जाता , हमार साँस फूलल जाता । रंग
में हई गड़बड़ी होले त मिठाई हइसे बनतारी सन आजु - काल्हु । अब फूहर गाना बाजे शुरू
हो जाई । हमरा आजु तक ना बुझाइल कि हमनी का खाली टिप्पणिए देबे खातिर पैदा भइल बानी
जा कि कुछु करबो करबि जा । बाजारू रंग लगवला के बहुत नुकसान बा आ महङा रंग जे कीन
सकता , ऊ दू चुटकी अबीरे से काम चला लेला भा छी - मानुख में ओकर होली निकलि जाले ।
त लोग रंग खेलल छोड़ि देसु ? रंगे से त होली हटे आ किसिम किसिम का रंगे से त जिनिगी
बनेले । फेरु प्रिंट से इलेक्ट्रॉनिक मीडिया तक के मन - मिजाज एक हप्ता पहिलहीं से
सत्यानाशी भाषणबाजी से काहें रङा जाला ? अतने बा त तथाकथित बुद्धिजीवी लोग के दुअरा
- दुअरा जाके लोगन के ज्ञान चक्षु खोलेके चाहीं । खाली मुँह के खुजली मिटवला से
कुछु ना बदली , थोरे टाइम त निकालहीं के परी आ नवका पीढ़ी के फेसो करेके परी ।
लेखको लोग सवाल का घेरा में ई नीमन ना कहाई कि लेखको लोग अब सवाल का घेरा में आवे
लगलन । ई का भइल कि जब देश में सब ठीकठाक बा त केहूँ के अनकस बरे लागता आ तनिक
चिंताजनक भइला पर बिल्कुल मौन माने सभ नीमन चल रहल बा । जेकर गतिविधि राष्ट्रीय
सुरक्षा का खिलाफ बाइ , ओकरा सङे बानी अपने सभ आ जेकरा के देश थू - थू कर रहल बा
ओकरा बाहबाही में राउर कलम कवनो कोर - कसर नइखे छोड़त । अउर त अउर , जेकरा
अनुशासनहीनता के दुष्प्रभाव देश भर के छात्रन पर पड़ रहल बा । बताईं ईहे लेखक के
धर्म हटे ? रउरा एही स्वाभिमान के सम्मान होखेके चाहीं ? ई सभ जानता कि तरह-तरह के
तर्क बनाम गलथेथई से कुछ बने ना , बिगड़बे करेला । हमरा खयाल से हमनी सभ लेखकन के
राजनीति आ गोलबंदी से अलगे रहेके चाहीं । आजुओ लेखक लोगन पर से लोगन के भरोसा नइखे
हटल । तथाकथित अश्लीलता एह घरी भोजपुरी के बहुत बिचित्र स्थिति हो गइल बा । जेकरे
मन आवता ऊ अश्लील कहि देता भा दागदार बता देता । एह विषय पर ना चाहते हुए भी हमहूँ
लिखलीं आ परिचर्चो आयोजित कइलीं । सोचलीं कि सत्य का ग्यान भइला का बाद ई कुल्हि
बंद हो जाई बाकिर काहेंके ? कुछ लोग त बाकायदा झंडा उठाके चल देले बाड़न बिना ई
जनले कि अश्लीलता के पैमाना का होई ? भोजपुरी बीर आ बहादुर लोगन के भाषा हटे । गारी
- गलौज आ शृंगारिक हँसी - मजाक भोजपुरी के सुभाव हटे आ ई सभ भोजपुरिया के ताकत हऽ ।
सुनतानी कि कहीं - कहीं सरकारी फरमानो जारी होखे लागल बा। आउर कुछ लोग त कानूने
बनवावे पर आमादा हो गइल बाड़न । कहीं अइसन मत होखे कि एंटीबायोटिक का प्रयोग से ऊहो
बैक्टीरिया मरि जा सन जवन हमनीके शरीर का सहज सुभाव के रक्षा करेलन स । एही विषय पर
बक्सर में एक बेर मनोज चौबे जी से बात होत रहे । उहाँका कहलीं कि आजु - काल्हु एकर
झंडा उठाके जेतना लोग चल रहल बा ओहमें ऊहो लोग शामिल बा जे एह समस्या का मूल में बा
। ओह तथाकथित साफ - सुथरा गायक लोग से भी पूछल जाएके चाहीं कि भोजपुरी गायकी में “
चोली - साया ” लेके के आइल । हमार माथा ठनकल । त ईहो अपना के निउज में बनवले राखेके
एगो जरिया हो गइल बा ? फुहरकम केहूँ के नीक ना लागे। कवनो जुग में नइखे लागल त हमरा
काहें लागी। बाकिर एक बेरि हिंदियो गीतन पर त ध्यान दीहल जाव। जवन घर - घर में लइका
- लइकी सुनतारे सन । हम जानतानी कि ओहिजा रउरा अबस बानी , राउर कवनो कंट्रोल नइखे ।
जरूरी ईहो बा कि जवन काम हो रहल बा ओकरा के कम से कम झंडावाला लोग जरूर पढ़सु ।
संसार के कवनो रोग से बिना दवा खइले छुटकारा पावल जा सकता । ढंग से काउंसिलिंग क
दिहल जाव त केहू आत्महत्या ना करी कबो । 
