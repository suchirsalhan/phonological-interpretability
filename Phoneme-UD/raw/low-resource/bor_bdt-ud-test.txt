Pemo , oinore Pao iere boe oto ji Pemo koiare icare ure Pemo metyia iegi . Mare
ia pagaboe karega . Nowy Pemo onaregedy . Tonaregedyre ure jeto boe ji pugeje .
Mare nowy onaregedy botukare aredy piji . Koia karega ure towyje jamedu Ure
boecodydo . Nowy Pemore boecodydo . Dytabore icare makore nowy tonaregedy bogai
baito . Bai tadare ure tuguwo Makore tonaregedy bogai nowy baito to , akore
imedy ! Dykeje icare ure iegi . Akore imedy Baraedugume ! Makore pugeje . Akore
imedy Braedugume ! Akore Aebu mato , awo akowarydo , aerydywo joru ji , aerydywo
barogwa kododu ji ; awo akera kabi , awo ae kabi , awo aia kabi , awo awyre kabi
; awo ape kujagu barigu , awo akiguru kujagu barigu ; amearydy awadywo ai !
Akore Uw ! Icare makore Icare ure boecodydo pugeje . Icare barogwa kododydo ,
dytabore icare nowy onaregedy makore tumedage ewogai pugeje , akore João !
Makore pugeje , akore João ! Kudugodure , akore Kao ! Akore Aebu ! Awo akowarudo
, aerydywo joru ji , awo akera kabi , awo ae kabi . Akore awo ape kujagu barigu
, awo akiguru kujagu barigu , amearydy awadywo ai Icare ure boecodydo pugeje .
Icare ure barogwa kododydo pugeje . Icare nowy onaregedy makore pugeje. Akore
Mané ! Akore Mané ! Dykeje icare kudugodure , akore Kao ! Akore Aebu mato ! awo
akowarudo , aerydywo joruji , awo akera kabi , awo aia kabi , awo awure kabi ,
amearydy awadywo ai ! Ure tuiebu Mare nowy ime eerydykare ji . Eerydykare nowy
imedy ji , eerydykare Pemo ji . Eerydyre nowy Pemo ji , ukare emearydae reore :
aora bokware , joky bokware , enoja bokware , kana bokware , pogora bokware . Ia
boe aiarewy padure nono joru okwai : ekure , kujagure , core , kaworure . Oinore
ure dure padure nono , nowy inodu renure ji gu ... Mare nowy ime eerydykare ji .
Eerydykare nowy imedy ji , eerydykare Pemo ji . Eerydyre nowy Pemo ji , ukare
emearydae reore : aora bokware , joky bokware , enoja bokware , kana bokware ,
pogora bokware . Ia boe aiarewy padure nono joru okwai : ekure , kujagure , core
, kaworure . Oinore ure , dure padure nono , nowy inodure renu re ji gu ... Ca !
Boecodure pugeje . Ure barogwa kododydo pugeje . Icare akore Nowé ! Akore Nowé !
Dykeje icare kudugodure , akore Kao ! Akore Aebu ! Awo akowarudo , aerydywo joru
ji , awo akera kabi , awo ae kabi , awo aia kabi , awo awure kabi , awo ape
kujagu barigu , awo akiguru kujagu barigu , amearudu awaduwo ai ! Icare
boecodure pugeje . Icare ure barogwa kododydo pugeje . Icare makore ia imedy
bogai pugeje . Akore Kiko ! Akore Kiko ! Kudugodure Kao ! Akore Aebu ! Awo
akowarudo , aerydywo joru ji , awo akera kabi , awo ae kabi , awo aia kabi , awo
ape kujagu barigu , awo kiguru kujagu barigu , amearydu awaduwo ai . Arigao
Bororo biagare tuje oino , dykaere boe etaregodyre Urugubo , Tadari Umana oinore
iere pugeje , okwa ji , Arigao Bororo padyre , mare paru keje jokodu karega ,
tadadu cobugi padyre Arigaodoge ewurea padyre ty keje Boe emarure nowy
arigaodoge ekoda paru bogai ; mare erydykare koda paru ji Awy Aroroere emagere
erydyre ca nowy arigaodoge ewurea ji Dyrekodajire icare Iwagududoge eigoiare ,
icare ere Arigao Bororo okwa tawuje Eigoiare icare ere Arigao Bororo aru awy
Mano Kurirewy , Mano Baru , Baitogogo , Kaborewy epiji Ere tugimo pariko tugu
etao to ere edo ty ciemagu ji Arigao Bororo ji icai tuipemegado duji Boe egore
Iwagududoge tugodyie boe Arigao Bororo kae , dytaboie icare Iwagududoge ere
Arigao Bororo akudo baragara tabo Dytabore icare arigaodoge epadyre towororo
Arigao Bororo kajeje Boe egore arigao akore kui , kui , kui ; je padyre moto
kajeje rugadu Ure toiado bai Aroia Kurirewy bure paru to . Boekimo , rema corewy
rabodu Ia aregodyre arigao pugeje ; akore kui , kui , kui ; je padyre moto
kajeje , icare ure toiado bai kuri tuku Butore Agadu bure paru to Boekimo rema !
Arigao kujagurewy Ia akore pugeje kui , kui , kui ; je padyre moto kejeje pugeje
, icare ure toiado bai kuri tuku Okoge Ebowy bure paru kajeje Boekimo rema !
Arigao Kigadurewy rabody Oino boe egore : dukeje icare arigaodoge etaregodyre ,
etaregodyre , tuiamedu tabo Dytabo Boe egore dytaboie icare arigaodogere tumaedo
oino Iwagududoge eiogi Oinore Boe egore arigaodoge co pega pegarewyge ; kigadu
pega pegarewyge icare ere tumaedo , oino , Iwagududoge eiogi Awy arigao co
maerewy bure jore co metudu to , kodire core Metyia arigao kujagurewy bure jore
uro to Metyia arigao kigadyrewy bure jore noa to Kujagu maere , kigadu maere ,
co maere , awygere , enoroe pemegare ; kodure boiwuge , emagere enoroe
pemegakare Dytabore icare Aroia Kurirewyre arigao co maerewy ure maky Akaruio
Bokodori ai Icare Akaruio Bokodori akore Bakoro Uwuria , oino arigao corewy ji
Butore Agadu ure arigao Kujagu maerewy maky Kaigu ai , icare Kaigu akore Arigao
Koca . Oino tagu arigao ji Okoge Ebowu ure Arigao Kigadu maerewy maky Porirewy
ai , icare Porirewy akore Arigao Kigadurewy rugadu , ie bokwa Iwagududoge ere ia
Arigao Kigadurewy maky Ino Kuri ai , eno core Icare akore awy arigao iemode
Arigao Aeno , oino akore Ere tugerago co pega pegarewy ; ere maky Jerigi Otojiwu
ai , icare akore Arigao Kogojeba . Oino rugadu Iedaga koiare , ure ikie maky
inai . Iedagare iere Pemo . Koiare , ure ikie maky inai . Koiare , ure iwadary
maky inai Koiare ure iorydywado ikerogu boe ji . Koiare ure iorydywado boe
pemegarewy ji . Koiare ure itawara motydo . Koiare ure iorubodaregedo Iwudure
Koroia keje . Iogware , iwagudu , iere Kodoridureu , iere Butoregadu . Imuga
Iere Butugo Mugu , Bokodori Eceraredo . Imugure Koroia keje jii , kejere
iricodure Dykeje icare ityre . ityre woje bakowuboe to , ora kae , ioga apo ,
imuga apo . Ikodure apowuge emegaguragare . Boe ekodo jii toro , boe etaredodure
Kiwabo to . Kiwabo piji Boe eture toro Tuguribo to , dypijire cedyre Tuborebo to
, dypijire cedyre Bakurebo to Dykejere Boe ere tugirimi mato pugeje , etaidykare
toro pugeje kodi . Ekodure mato , mato , Tuguribo to pugeje . Nonore ere bato .
Boe emagare . Ia barae mugure Boe ebo . Makore Boe ei boe ewadary tabo ia meriri
mako rakarewy tabo . Joru makare nono Dykejere eture mato pugeje . Adugo Jari
tada , itura kurirewy , ere bato . Emugu raire . Adugo Jari pijire cedyre
Bopejao kae Icare cedyre piji pugeje . Cegodure jii . Kuruie Emerao to , mano
kaere kuruie ety etyre , kodi icare iere Kuruie Emerao , maridoguru . Boe edure
nono jii je , togwage tabo tugerogu boe ji : tuge aigujo , tuge mano , tuge otoe
Boe eedure nono togwage tabo tuge jugo ji , tuge buke ji , tuge apogo ji , tuge
okwaru ji , tuge ki ji . Ii ! Boe eke kurinure rugadu ! Uw ! Icare Boe eture
pugeje . Boe ekodo pugeje jii ... Boe etaregodure Aodorodoge Emerao maridoguru
to pugeje Uw ! Boe motyre ! Kugaru motyre , ekure , nowy maridoguru jipa ji .
Iere Aodorodoge Emerao maridoguru . Nowy mano kaere ipare ere erere Ca , nowy
piji icare Boe etaregodyre , tumode tugado puiatowy kae . Koroia kaewyge ekodure
woje , pagana koborewy jaogwai . Kejari kaewyge woje pagana pemegarewy jaogwai
Uw ! Icare Boe erore taci , cai tugodure kodi . Enoiogwarire , ekudure ,
tuiegare tabo . Wo , cai tudure dyji ! Erore toro ta ... Cerore woje ta ...
Kejari kae Uw ! Boe motyre cedododai . Nowy cemedage ma , boe motyre toro
etododai jamedy Icare cedaregodyre . Ia boe ewogware , ia boe ewire Kejari keje
, dykae radu cedaregodyre . Boe emagare , dykaere cedaregodyre , ia etumedyia
bire dykae Kodire padyre ba oiadoda . Dykaere cedaregodyre . Kodi icare , nowy
ceroino apowu cegimejerage eragodyre , nowy birewy keje . Uw ! Boe emagare kode
Boe enure boe motydo ty rugadu . Oino ityre Koroia piji dykeje iwiegare tuje ,
pitorire . Itaregodyre mato Kejari kae dykeje iparedyre imi . Iragoje raire
Kejari keje , iparedyre imi dytabo Iorydyware jiwygere Meriri Poro , metyiare
Kamoreu , tugarege . Iorydyware jiwygere Bakoro Kudu , metyia Akaruio Bokodori ,
cerae Irore jiboe boe otojiwy Mano rekodajiwy Baiia Kejari keje iorydyre ji .
Batary aregodyre toro , akore : Tugarege , Cerae , tapira bito , itaregodymode
toro ! Dykeje Badojeba Bakoro Kudu uwadodyre akore : Uw , kodire inago oino ...
itore tagae , imedymage tagae Ia imedy uwogure Nowy imedy , iere Meriri Baru ,
Paiwedu Icare karore togwa to ji Ure tumugudo keje akore : inoba boemode ? Tui
tumugudo keje Akore hm ! Icare nowy karo kugudugodyre Icare ure to urubaru to .
Ure tumugudo keje pobo piji , boe ao kae Icare karo akogodyre , akore hm ... hm
... hm , tubadui Icare nowy imedyre ipo to aora ji po po po ! Icare ure bito ty
Ure taiwodo kodudu bogai , jorydyre nonogo ika ji , akore : Awy rugadu ! Awy
iwoi pemegare Icare ure iwoi tawyje , ure tugera pemegado ji , ure iado , icare
ure tugu koja to , icare ure udo turugadu Dykeje ure tugera bu bai kajeje , ure
udo pobe ma awy metyia bokware Icare ure tudugu nowy karo ji , ure bu mato
tuboru keje , nowy bai kujiagi , icare ure nowy riwudu jeto taobiri ji , icare
utyre apo Kodure apo jii je , aregodyre apo ba to Akore : itore kugure ,
tagogwage pemegado , ire karo bito , inure ikedy amado ji Ore kugure egore : He
e ! He e ! He e ! Page karorogu , page karorogu ! Icare ure kagirido ty ... Ure
iado , icare akore : Kodoro ! Pawo kogudo ! Icare ure kody jamedy kogudo . Icare
ure iado , ure akedydo Dykeje icare ure jorugo . Ure pobo tugu aria to , ure
mugudo joru tada , icare ure nowy kody tugu to Icare beregodyre dykejere ,
akogodyre pugeje . Akore : hm , hm , hm , nowy tuwere inody ji Icare nowy imedy
Meriri Baru akore : Uw ! Aroe ji rade itogeadyre , iorydyre ! Dykeje icare karo
makore pugeje , akore : Woie , Woie , Woie ! Icare akogodyre pugeje , akore : hm
, hm , hm , hm ! Icare akore : Woie ... igo ! Woie ... igo ! Woie ... igo !
Woere ikodure , woere itugudyre Icare kodyre . Icare ure tawyje . Icare ore
kugure ere kowyje Dykeje icare ere batagaje towyje , batagaje oia kujagurewy ,
oia ekurewy . Dykejere icare ere to , ere pemegado , ere towyje Dykeje icare ere
tubemegado , ere tugujagudo , ere tuiejiwudo , ere taipodo , ere tuiba gogudo ,
tuwo roia ta tabo Icare Tadugore tugeragu butore ji , ure tugera kogudo Ki
Bakororo iera ra parugajeje Icare ere tugeragu pana ji , pariko ji , bapo
kurirewy ji , baporogu ji , dytabore icare eture tabo , ere turemo Ki Bakororo
uwai to Icare ere cewy Iro ko . Egore : Iroooo ... Akedy kejere icare Tadugore
tugera bu Ki Bakororo ao keje , akore : Oieigo jetuiaga , Bokodoriware iga
oieigo wararere , tagaruio Bokuojeba Bakororo tuiagajejewy onawuio okwabijire .
Oieigo jetuiaga Dykeje icare ere roia ta ji Dykeje icare emagore nowy cimo
nonogo ji , emagore nowy cimo kidoguru ji , emagore nowy cimo kiogoagiri ji ,
emagore nowy cimo kuje bo ji , emagore nowy cimo nabure bu ji , emagore nowy
cimo nabure oiaga ji , kuido oiaga ji , emagore nowy cimo nabure aro ji , kuido
aro ji , emagore nowy tuie kejewy ciwaboe etoiaga ji , emagore tuguie bokodori
ji , emagore tuguie akigu ji , emagore tuguie meriri ji , emagore uworo aroeceba
ji , emagore tuworo kuruguga ji , emagore tui aroedu puje dyji , emagore
tuwiadawu cugui biri ji , emagore tadugo Bakororo atugo ji , emagore turijo
oinono pureore dyji , emagore tuwaiga ao keje dyji , emagore Aije ji . Imi
iorydyware , ice , imuga koiare ure iorydywado Makore boe ewadary tabo ,
pawadary tabo kodire imagore pawadary ji Kodire irijodyre imagore pawadary tabo
dyji Dykodi awy Meruri paru piji cedu toro Korogedu Paru kae Korogedu Paru keje
irijodyre pugeje . Dynono nowy pawobedoge emagore pawadary tabo , paro tabo ,
pagago tabo Dykodi nowyge , iorydy motyre ego oino dyji Nowy boe piji irijodyre
Ca nowyge piji ityre mato Meruri paru kae pugeje Ca woe ca iragojere oino pugeje
woe Boe ukare oino tureore pugeje Jawy mariguduwo pawobedoge emagore pawadary
tabo dyboe motyre ure turugado Awyji ca ukare oino pugeje Imi , ikiarigodyre
nowy inody ji Awy pagore kugure , awy pawiemage , pamanamage , kodo maiwyge boe
emagokare pawadary tabo pugeje Kodire imi ikiarigodyre , iorydyre ty pawobe ei
Itaiwore ty oino pawobe ei , inogudure ty pudabo pagore kugure ebo Dyre
pagodymode ji dykodi ure turugado Nowy ukare oino pugeje Dykodi awy pawobe
baraedoge , emeture pado ekodo pagabo , emerure pagabo , kodire pamagokare
pawadary ji pugeje Mare imi itaidyre pawo nowy pawadary tawyji mato pugeje Aroe
ereru paru . Boe ere aroe ereru parudo Boe egore : Pawo aroe ereru parudo . Oino
Boere tuiagu aroe ereru parudo Ca , boere aroe ereru parudo , icare boe
ewadodure Boe eimejerage ewadodure ipare etae ipare ewo ipo kado , ipare etuwo
bai kae , ipare ewo baiado Care ere baiado Ere baia akedudo dykeje icare ererure
aroeceba tabo , kuruguga tabo , pariko tabo , icira akiri tabo , baia oto ji
Awyre areme ererukare , areme eerydykare ji . Aroe ererunure . Aroe ty rugady
Icare aroe ereru akedyre , dykejere icare iparere baia rawyje Ere baia rawuje
dykeje ererure pugeje : ipare , areme , nogware , boe etore , boe eiamedu boe
ererure , aroeceba tabo pugeje , kuruguga tabo , iworeboe tabo , pariko tabo
pugeje , jure ji Jure , awy jure boe egore oino . Awy jure boe egore ipare ereru
, oino Ipare ereru , jure , oinore boe egore ji Boe ekujagunure nonogo tabo ,
kidoguru tabo Boe eejiwunure , boe eegureanure , boe etaiponure , boe
eibagiunure , jure ji Boe eegureanure , boe eejiwunure , boe epemegadodunure Boe
etore kugure ekujagunure , eejiwunure , nowy jure ji . Dytabore boe ererure Boe
ewadodure , boe etuwo marido oro kae , boe ewo toro pemegado toce , tureruwo
tabo Icare etyre marido oro kae . Ipare etyre kaidaga kae Ere tubemegado . Ere
toro pemegado Meri rekodu tabo , icare ipare ere tudo pui bai to ; areme , boe
etore , ipare ere tudo pui bai to , tuwo tubemegado Ere tubemegado , ere pariko
tugu tao to Icare ererure . Areme ererure tuwurimage ekujiagi , tuwiemage , tore
ekujiagi , tugoge ekujiagi Uwobe bokwarewy imedy , iparedy , oredyje rerure ty
kujiagi , onaregedu rerure ty kujiagi . Akaba iekiripagado ! Cenure cenogwato
mea ji imedage ebo Ure paiorydywa pemegado paiorydywa pemegare Oh , ceboere !
Pegakare pamode kowyje , boenure pagi , paeku iro modykare Ure boe etore
erydywado boe ewadary ji Itaregodykare kimo Iorydyre imedy maragodyi boepa keje
Imagore boe ewadary jity pegare Imago pegare boe ewadary ji Fabrício
akaregodymode jawyji arydymode Tiago ji Itymode ma dykeje iorydymode ai Aigoia
Awy itonaregedy ji Juremode pobo tada ma akurugodykaba Mariel akore ii jureie
pobo tada Mariel akore ii jurekaie pobo tada Mariel akore inai jurekaie pobo
tada Iwie oredyje karega Claudia rema Boku kejere imugure Boku keje karega
imugure Boku kejere imugukare Irore oino amugure woe dykoia Irore oino amugure
woe dykoiare Akera bararedo ii ake tabo ! Ca pai amagodo pai Nowy jorybo boe ji
nowy parybo awy pandemia jiwy jorybo Noba meri boeco nuba parore paryborogy boe
ji Pare codo pare kurudo pai Gilmar makomode jawo ; amagodo ! Imedy , nogware ,
imi ty imagowo ? Kode akimo amagore , aire ako oino Boe erybo kuricigore boe
tada Iorydywakare pygeje Iordywakare jorybo ji pygeje Boe erybore kimao rema Boe
erybo kimao Boe erybore uiary Boe erybore uiary kimao Boe erybo , ema bope ji
bope bope , tuwo tawyje boe piji bace ika Boe erybo makaguragare Iorydywa
akedyre boe erybo bogai Ikiarire ai woe Akeragu cai je ! Mariel ure boe ke maku
Fabrício ae dykeje utyre Dieru makudure Fabrício ai mare boe erydykare ji pygeje
Padre jorudure Fabrício ji dykeje boe tudure ji baa tada Atumode barogwato
dykeje itumode jamedu João ogwarire dykeje ure tugerago marido ji Akaregodumode
jawy meriji dy ma ikodymode jamedu Meriri kurire kuricigore akabo Kabajiba aro
oino toro ? Fabrício , are iokykidydo boe ewadary ji Boekimo , enure ioku kidygo
tagoi mato dyji , awy pago grupu to . Enure ioku kidygo kocare ire imagodo
tuwadary ji pagi tuwadary tabo rygado . Oo , enure iekydydo tagoi mato dyji ,
kocare . Taregodyia ! Itaidyre iwo taryduwado boe enogiegidae ji , boe eno ie ji
Iwo tarydywado barogo ie ji , karo ie ji , kiogo ie ji , boe ero jamedy boe ji
Inoba boe erore barogy ji , inoba boe erore karo ji , inoba boe erore kiogy ji ,
tygo tabo , baiga tabo , baiga akorewu tabo Inoba boe erore buke tabo , bukerogu
tabo , buwodo tabo , tygo tabo jamedy ; ika tabo , tyraiga tabo , kyro tabo ,
karo ji , tubore ji dy taboba boere bito , boere karo bito , boere kiogo bito
tugeje , toredyje ukeje , tonaregedu ukeje , kody tabo , kuru tabo , kaguru tabo
Oinore boe erore . Boe enure togwagedo , boe enure toredyje okwagedo , boe enure
tonaregedy okwagedo . Kodire boe ewikare tuge boi koia Roiwarewu , mearydaerewu
, joryduwarewu emare roino Pegareure rokare ino , mearydae bokwarewu , jorydae
bokwarewu imedyre , rokare ino , aredyre rokare ino , dyre rokare ino Marigudu
boe erydykare moto ji , baru ji , iaboe ji , iaboe ji Deu ure tuje , onaregedyre
ure tuje Marigudu Deu ure moto to , ure baru to , ure pobo to , ure tori to Deu
ure meri joku to , ure ari joku to , ure kuiejedoge eioku to Deu ure boku to ,
ure itura to , Deu ure ju , kuiada , aroe nowy boe jamedy boe ure to boe
enogwagewu ji Deu ure kiogorogu to , ure kare towuje , nowy jamedy boe ure
towuje Deu ure arigao to , ure kuwaru to , ure tapira to , ure popogo to , ure
adugo to jamedy boe ure to Deu ure nowy boe jamedy ji boe akedudo tuje dykeje
ure imedu to Deu ure boepa pemegaguragare , boepa moturewu to , cowu imedu
muguwo keje , muguwo tada Deu ure ia aredu to , nowy oredu iere Adão , oreduje
iere Eva Deu aidy rakaguragare cowu imedyje , aredyje Aredy , imedy aidy
rakaguragare Deu ji jamedy Deu akore ei akore enogwageiagu ji nowy boepa tadawu
boe jamedy , nowy iguru jamedy boe ji , mare rakojere boe eiadadawu ekare eko ia
meri keje Satanae aregodyre aredy ae , Satanae ure bopedoge eiamedu boe eimejera
ema , ema koiare ure erojai , ekojai Deu koiare ure Satanae towuje ure bope
towuje boekare etaidure etugoduwo pudumiwo tugurire , pudumiwo tugodyre Deu kori
kocare Deu ure rugadu barigu Ahh joru rakoje kimore toro Deu apo toro , ure
rojai jiboe jamedy boe ure pemegado imi iorydyre boetygy ji iorydyre ji maky
ipare etae adugore emage ewito imi itaragydy areme emode tamudo imi inokwa ure
karo kowuje imedy ure karo kowuje imedyre karo kowuje imago itaregody ino ikie
aredy pagare aredy padyre areme emode tamudo negedyrogu jorydyre pudyi pobo to
negekygyre erudyre pudyi pobo to etunure bytygy tabo pu ubai kae eimejeramode
apu bito eimejeramode apoe ebito akore taregodyie inakore itaregodyie aki ako
ika kare iwogure ji wyge imedy utyre ibai kae tubaiga bagai iiemarure negedurogu
bagai epagare toro ceno dinheiro bagai ime emode aroia kabi ime emodykare aroia
kabi boe ewogyre arydyre boe ewogyre dyji ? mearudaere tumotyie inakore imeruie
iie arigao bito itaidyre ikiguruduwo boere tugu moto to botuwo patuwo pabai kae
tarydyre iwogyi pobu bagaidy ji erydyre iwogukaidy ji iorydyiwamode boe ebatary
ji Dario ure iorydyiwamodedydo boe ebatary ji ikare awy i kado ire awy i kado
imode ibaidogedo imode ibaidoge etowuje awogudo ! itykadyre imakore bapera to
are akeragu karo ji ? emage ere karo ko ikadykigodykare karo ko cekigodyre adugo
kowuje takigodyre meriri aiwodo ia gi iwogukidogyre iadukeje pobu kurire
imearudaere pobu kurimodyie imi iwogure pobu bagai imi iwogure kurikare pobu
bagai ere ju kudu kowuje ju kudu kowujedy kurire ere ju kudu kowujedy kurido
joruduiwabokware baraedy ukare kuiada a rawuje baraedy ure kuiada a rawujedy
bokwado ere ju kudu kowujedy kurido uwogu motyre boere boe tygu woe Boere boe
tugutugu woe kaboba amode maku Enawureudo ai ? kaboba ure kowuje ? iogudyba ure
kowuje ? iogudyba ubai kowydyre ? Enawurewy ubai kowydyre iogudyba imedyba ure
kowyje ? awy imedy ure kowuje kaboba karoba ure kowuje ? ure aiwo kowuje kaboba
taboba ure bito ? kaba kejeba arydyre adugo ji ? inoba akiere ? kaeba awogumode
? iogudyba koiaba ure karo kowuje ? kaiba jiba are akeragu ? kaeba kaba kejeba
arydyre adugo ji ? jawy meri ji kaeba tyre ? awy merijire iwogumode akore tudyie
tubai kae akore tubai kaie tudyre rore are ia karo rorewy bito are ia kare
rorewyge ebito ire iwogure bagaiwy karo bito ire ure kowujewy karo bito ure ture
kowujewy karo bito ire iwogure bagaiwyge ebito iwogure buke tapo iwogure
itaidykaredy tapo arydyre boe ewogure dyji arydyre boe ewogu ji boecoji boe
emerure taiwore kuiejedoge i dytabo boecoji boe emerure taiwo tabo kuiejedoge i
ioruduiwakare kaiba imedyre karo bito ibaimodykare boekare imi boere emage
karore orari pobu roko marenarure aki rema iiodore awy iiodore no iiodore ce
rary baru ekaworyre imode karo maky imedy rakydy negedyrogu rakydy ai cenai
morikare mare tagai morire Imi ityre Tiago Fabrício etaregodyre Eko butumodykare
Fabrício ure awagoe ebito Fabrício umodykare pagi pabito Fabrício ukare mea
arego João Maria ebitodyre João Maria etaregodyre ibai pemegamodykare João Maria
etaregody pemegare Imi iwogu pemegare Eko butu pemegare Fabrício ure pagi parego
Pagi parekodyre Fabrício ure pagi papagudugo Pagi pabagudugodyre umode taredo
Imode ikinorudo bope piji Cemode boedo eji imi ire jao bai to imi ityre jao João
Maria etaregodyre jao arigaodoge ebire Adugodoge ere arigaodoge ebito imedu ure
boeto iji imedure boeto iji ure turemo pobo to okwagere karo kodu ji utyre pobo
to Kaiba akodumode ? Ikodumode pobo to ? Kodiba ? Iwogumode kodi Itaidure
imuguwo woe boe ebo Itaidure boe ji Akaregodyre Itaidure iorudiwawo boe ero ji
Itaidure iorudiwawo ewadary ji Cewogure toro Kaiba pagodyre ? Itaidure imuguwo
woe boe ebo Itaidure amuguwo woe Itaidure erudiwawo Imagore ak abo João ji
Akogodyre ? Iwiri urure Kaboba jiba aro ino ? Inure karo kado Ire karo kado
Imode karo kado Inure ike kowuje Inure aroia kabi Ire barigu moto kae Ere
tuwarigu moto kae Cere cetaimo Akaiwodo , imana . Ire karo bito U , boe pemegare
. Ike boere ii . Pamode karo kowuje ? Pamode ko tare etudo Are ake rogu tugo
meriri to Pare ado ake rogu tugo meriri to Are epagududo Baiga core Pare arududo
ii to Imi karega . Imaragodymodykare Boe etaidukare tumaragodywo awu meri ji .
Eragodyre boecoji kodi Atudo pobo to Jorubutu bato , boe emode kurodo kurugoa ji
Boe emode bai bora bu kajeje . Mare woere boe emode tugerago kuroji , awu
korogedy jipa ji woe , jice kapau tada Imedu kurireu Ime kurireuge Aredu
kurireudo Areme kurireuge Pemegarewu imedu Awuji pamode bapera atugodo boe
ewadary ji Imi ikodure Ikodure Ure iwido Tare ju ika tugu mototody pemegare
Taregodui pobo to dy tabore , bire Tui taredo pobo to dy kejere , bire Iorydyre
amaragodui boepa tada dy ji Akore tumaragodymodyie dy ji Akaregodumodedu kejere
, amode iwie Akodumode kawaru tabo dy pegakare Ure adugo bitowu imedu mugure
nowy bai tada Iorduware aregodymodewu imedu ji Maragodyre boepa tadawu ime
emagare Imearudyre amagore jiboe ji Makore jiboe reo Imedy Meruri kejewy Aredy
Meruri kejewydo Ime Meruri kejewyge Iorydyware amagore jiwyji Biapagare
makudymode pudai boe bogai Iorudyware kaiba amerumode dy ji Iorudyware
amerumodewujy Adugo aregodyre juko rakojere kejeboe kae Adugo aregodyre juko
rakojerewo kae Makore iwogai , dy pemegare Imearudyre makoi iwagai dy ji
Imearudyre imedu ji , dywu makore iwogai Imearudyre makore jity ji Imearudyre
makoi jity ji Imearudyre imedu makorewy ji Imearudymode makomodewy ji Makore
jiboe Imearudyre makore jiboe ji U , duboe , imanamage , ityiemage Iorudyware
imedu makomodewy ji Imedu aregodyre tumaragodyrewy piji Akeamirewy Pagaguarigao
Ikimopariko Ukuiepowari Kaboba are bito ? Ioguduba are bito ? kaboba jiba
akaidyre ? Ioguduba apoba akaregodyre ? kaboba taboba are bito ? Ioguduba aiba
are maku ? Iorydyre ia imedy ji , dy jorydykare ii Maragodyrewu okwagemode
Biajarewu mearudymode Boetojiwy kodumode boe Boewy kodumode boetoji Aregodyre
meri rutu pijiwy Iorudyre ia imedy ji dy jorydykare ii Iage emugure nono ,
duwugere eerudyre ii Aroe ere ki bito dy pemegare Boe etore ere ipare ereruidy
kado Imearydyre amagoi inai dy ji Imearudyre amagore inai dy ji Amagore
arerumodyie dy ji Iorudyre arerui bororo ji ty ji Ire imearudae tugu amagoi inai
dyto Iwiagodyre amagore inaidy piji Aroe etaregodymode dykeje , boekuru bytymode
bai to Ipere ererure , dykejere ere taimo Jukore tuge okoge reko boe ki kae ,
dykaere adugo aregodyre Aregodyre jawujiwu aredy utyre pugeje Aredy maiwydo
rerugodyre imagoi oino dykeje aregodyre turoi oino dytabo ure imaragodyidu
pegado imearydyre amagoi ji tyji imaragodynure kaeba bogaiba akaregodyre ? aki
na akaregodyre ? Imi kana ? Maragodydodyre . ere pumaky Ire maragodydo ire iwai
kurido Aregodyre tumaragodywy Mako pemegare Tamaragodyi woedy pemegare kodure
pobo kaewy imedy kodumode itabowy umode tumorido aregodyre tumaragodywo
imaragodyrumode Ure akuno Pedrore akuno Ure ki bito Ure bito Ure tore etaimo ure
tugirimi Ure ido maky Are udo ewido Cere pubarigu pobo to Cedaiwore pui Pedro
akore tumodyie kare ewido Pedro utyre tuwo kare ewido ere boe maky puae Akore
ema kaegae Akore pudumi kaegae Imaragodynure Inure maky Inure maky Imaragodymode
ma Imaragodymode dukeje Amode maky Imaragodyia iia maky iordywaia boe ewadary ji
Imaragodywy Awo maky Itaidure imaragodywy Itaidure ioruduwawo boe ewadary ji
Amaragodydo ! Tamaragodydo ! Amaragodyre Ire amaragodydo Are boe maky Ire ado
boe maky makydyre makydykare makydynure Makydy karega ure Makydymode
Makydymodykare Makydywo Makydykawo Makydyiagu Makydykaiagu Makydyrewu
Makydykarewu Maragodydodyre Maragodydodykare Maragodydodymode
Maragodydodymodykare Maragodydodywo Maragodydodykawo Maragodydodyrewy
Maragodydodykarewu Kaba kejeba atumode mato cewy gai pugeje ? Bola barigudy
pegare Ia imedy , iere Kogae Cereu cedu , Ceraedu , Badojeba Cobugiwu , ure ia
kiogorogu towuje , muguwo tumuga to , aroei pudumi dykeje Icare makore ji ,
akore Boerumode ai , pobo boimode ai dykejere amagomode Baru kuru bytydo mato ,
pobo boire ii , ikuduwo Baru kuru bytydo mato , baru piji piji piji , iwo itaimo
, iwo itaredo kuri kuri kuri , iegare tabo Oinore akagomode nowy baru piji .
Amearydure , amearydure , amearydure ? Uw ! Itaregodymodykare awogai pugeje ,
mare nonore akagomode dykeje , imode pobo bytydo awugeje , imode pobo arego
awogai Icare ure taredo baru to , ure tugana jado , ure taiado , icare ure
tumugudo , icare ure turagojedo taci Nonore arore , nonore akagore . Akaiwonure
ia boetugurogu bogai , akaiwonure ia iporodu bogai , tore amode awiado pobo
kuricigore dykeje . Akore ji Uw ! Dykejere icare utyre piji , taci toro baru to
, aroe i pudumi dytabo Dykeje icare awy kiogo akogodyre akore : Baru kuru ciri ,
baru kuru ciri br ! br ! ciri ciri ciri br ! br ! je Icare Birimodo , Kaboreu ,
Manobaru , Tadugo , Aroia Kurireu , Kogebowu , Butyregadu , Akaruio Boroge ,
Apuie Eceba , Kuruguga , Meriribaru , ere tudo pui , egore : inoba awy kiogorogu
akore ? Tawiapagado ! Icare Birimodo akore : Baru kuru ciri , baru kuru ciri ,
oinore akore I are egore : U ! Nonore akore . Tuiamedu tabo Icare Birimodo akore
: Kode , nonore iemode , nonore akarumode Icare eiamedu egore : U ! Nonore umode
rugadu Dykejere icare ere iogwarido ji , egore Wa ! Kocare iere oinono Baru kuru
ciri , nowy tuwadary kae . Ie remawure Kogae Cereu rema . Iaguduba ako oino ?
Mea okori umode boe etajiado itajiagodynure Noge kugure emode etadygodo
Tagaeiadody keje paramode Aidyrewyge ekodymode itabo Are itaiwodody keje
iorydydoware ji Cegimejera aiwo jokunure cedabo Pagimejera umode akaiwoiado
Cedaiwoiadody keje cerydyre kaiamodoge ji Inagomode tae : tawiapagado Barogwato
pamode aijedoge akodo Mea akirododymode tageje Kajao pagimejera akogodomode
Inago iware Ao batary pemegare , ako iwarewynure ema Ire ki akoiato Ikogodynure
, kodi inago mityre Boe ego mugunure bai mana gejewy to Aregodymode ma
akagoridodomode Inagoridody keje , itonaregedy oragydyre Pamode boe ewororo
akydo Inaguge kuidoe emotyre , eguge pegare Kajao , imedy kudu akudody keje ,
akogwagemode Bakuru umode boe jamedy agurirido nabure etagurure maridi to Bakuru
unure i amagadydo Itamodugodynure Pagudawy aigo biri amodugodyre Apogorajiwy
amodurewy maky inai Boe ere etamydo pagarogu to Areme ere kuiada amydo Itoriga
ogware itamydoda keje Kaiba iwoeiga anare ? Inure itanago imaragodywo Icare
akanagodyre adygo biri ji Imode akanagodydo boeiga ji Inure itanarido batary ji
Boe maekodyre itada , mare itanarido awadary pemegarewy tabo Imode imaragodae
aogwadodyrewy iado Awara kodymode itura aokajeje Uwu , atumode mare itao piji
karega Cemode ipodoge apado Inure kado aparado Iedogwa ire itarego bai mana
gejewy to Boe etaregodykare roga Aroe etawara are jorydyre Jorubo ure iragi
carudo Imode aigo biri atugodo Aigo biri atugododyre marigudu Areme emode apido
kudu awado kidywy Pamode baado toro jaegiri Pamode baibairewydo pagabo Makore
uwai rakarewy barege ewogai icare ure ewaigo bai tada Umode bakurirido
itonaregedy ji boecodo tabo Amode akera bararedo ii Ipogora baredyrewy koia ,
inudukare Awie batary adorewy koia inogwarire Icare tare awadary aogado ? Boro ,
pamodykare pawadary aogado Aigoia are iwadarygo Tabagudukaba , imodykare boe
eimejerage ewadarygo ii Taro pegare kodi iwadarygodynure tai Taro pemega keje ,
pagimijera batarygodymodykare tai Atumode mare iwadary kuda Tadugukaba iwadary
kuda Tagaba tawadary okeado pao pega mage ei Boeco paru tabo bari umode tuwadary
okwarido ki ji Tare iwadary pegado Ikuri kugudugody , itowearigodynure Beo uke
jorubo koia , boe ere etowearido boecogody tabo Pobo beregodynure Boerunure ii
boe beredu kodi Akaiwodo pobo beregody dybogai ; kodomai , beregodygodynure Ike
betyre ? Uwy , ire betydo Imuga bire mare jewodyre Iwiabytymode awadary keje
Kaiba are ike mearogu biado ? Kodiba are ike biagado ? Ikare ake biagado mare
apega keje biagadodomode Kirabody , mori biagadody , icare imaragodymodykare
pugeje Awiagodykaba ipiji . Uwy , iwiagodymodyka Amode awiagodydo iwadary piji
Tori koia ire ikerako biagogodo Boe ere bado boeku meki keje Badodymodykare woe
boe pegakare kodi Tagera redo badody keje pamerumode Baru kigady kodyre bace
kigady kori Boe ere ipare eno o bado marigudy Imode awado itugo ji Boe rai kimo
, boe kadomai Boecomode ai pobe Boe akodo tabo itymode Tamode boe bido inuduwo
Tare boe ekiripagado ? Boro , cemodykare ekiripagado Boe ekuri akemore ii Ike
boire ii Boe epadody keje , pamode kuiada tugu Baru kigady bace kigady kori
Imedy , amode boe ieripodo ; akaba ipogurudo Uw , ire boe pa Tamode boe pado
tori kori Itumode bogai Iogwa makore awogai Jemarumode bogai Tagi tagodymode
kurije , imi rema ikodymode boi Jugo kody boimode ai ? Uw , boire ii Boigodynure
ii Inure bokugedo kare boire ii kodi Itore kugure awyge eiamedy etupegago Bybyty
aregody , ma icare kuiada tugudodykare roga Akorodoi , amode itugugo Itugugunure
imeru ji Tamode tadugugudo boe ewogy ji Itygy rai cigore Boe tygynure kodire
boeru bokware Itygynure boe ewadary pegare ii dyji Ire kuiada tugu kodo to Ikare
barogo kody tugu roga Atugukaba iwadary kyda Imode itaora tugu buodo bogai
Tamode tamerydae tugu iwadary keje Itugu ito iwo ikera ra pegareboe piji Are
itygydo boe erugodymode pui duji Imyga utugodynure parori kae Itygimomode tori ,
atygimo rema ipo Itygo tydyre Pamode padygo tydydo Tagaba tawadary tydydo Iogwa
ure itydo Aiwore ty ! Imana uwai torypore Itymode baa to Ime ere bai mana gejewy
torygirido Imode ia iwoeiga motyrewy towuje Kiege etorypogodyre noa tada Ikodo
torigodynure , iroiwamodykare tabo Imode noa kudu togido imerywo Etaregodyre
pudogi Imygymode atogi Ire pariko to ikimo ce Imode beto to Boe to ji Aremo bai
to ! Mano tody kejere , iwoadymode Aroe etawujedo keje , boe emode baiia mygydo
Ipare ero oino , marido tawujedomode kodi Bai mana gejewy boe ekedae todarewy
Barogwato boe emode Tamige Aroe etawuje Apy ure tydary tyiari piji Imode nonogo
ta Kaibá imode ita ? Imode tadari ta ike je Kydoby ure tyrududo marido oto kae
Irudumode i to Meri rutyre Boe ere itura rurugo barege bogai Boe ere apy rurugo
pobo okwa ji Imuga ure irurudo iwie ji Boe erurure nogogo ji Arurumode aredyrogu
ji Kare inoredy tabo ire irukodo Tydyreboe umode tyrukogo kare erugo koia Boe
core bai tada , mare kajao , boe urygydodymode Jory binure , urygydo ! Jerigi
urygodynure Amode irygo ai Ikare pobo urydo roga Areme erotorerogodyre
kurucerewy bogai Tamode tarotorerogo boe kigudu ji parori bogai Ure boe roto
oino piji Barogwato boe emode aroe jaro rorigido Ipare eroredygodynure bai mana
gejewy to iku tabo Iwierogu jakarere ii , ire roredydo kodi Iroredynure iwie ji
Arijodyre imuga ro kyda Nogware kygyre erokowodygody etuwiemage ji Imuga ure
iroiwado beto ji Iroiwa bokwagodyre awy mygyre ikanaora kejeboe tabo Are boe
erogodydo kago je paga tyjé Boe erogodynure marido ji Page rogodynure Imaragody
kyrire inoroedowo Ike rodody boire ii Iogwa ure irodo oino Imana akore aiagu
tuge rodo Imuga ure itao rodo Ure uro barigu kyri tyiagi Taro pegakaba !
Iorydykare iromode dyji Ake rore ikeno to Akeno pagado romode dybogai Kajao ,
ikare riwydydo roga Imuga rityre iogwa bogai Iogwa ure iritydo imuga bogai Imana
rirygodynure jory bogai Iagudubá ure kiege by ririgodydo Imorora uririgodynure
Imygywo ty woe iwo iririgo boero keje Imode ikera urirido Inogwa riki tai ,
imedy okwa rikirewynure imi kodi Konorigi akore tuiagu tuge boi remagu adygo uke
boi ji Tumearutoruie adygo uke boigodumode kuri ji , tubiji dyji Mare adygo
akore boroie , konorigie uke boigodumode ji tubiji Dykodi icare ere tuge boi
remagu pui Konorigi akore : woere amugure ty , woe awy i paru , imire iedumode i
paru to , pagaiwo birigodywo ty pujoku to Dykodi icare adugore boe kodu
kuricigody dytabore icare utyre konorigi bogai Icare konorigire tuiedu ty i pary
to . Ure tuiejodo moto kae Adygo ure udo tumugudo ty i paru dytabore icare ere
tado pujoku to Etaiwore pujoku to jii je Icare adygo uke boi raka guragare ji ,
icare bigodyre tuge boi koia Dykodi icare akore : awy ! Ino kogorigi ji , tywo
tugerado ca keje , tugeje Mare icare iera pado bo , bo kajeje Boekimo rema
Konorigi rade , tuboru bo pao je Icare rutu rade iki jii toro tudu tabo adygo
piji Dykeje rade , ure adygo mugu pagado ty woe tuwiri bioro keje Dykodire
konorigi ro oinody akedykare roga Boe emagore jiboe , boe egore jiboe , kuricigo
, makaguragare Macare akedynure boe eregodaji moto to , pobo to , baru to Kodi
icare ure tawyje pugeje boe bokware Iordydywa rakakare ji , mare imode by ty
oino kajeje Kuiada . Boe eno kuiadare . Kodire kuiadare boe etai Burekoibo ore
kuiada . Kuieje Bakidobo ore kuiada Oinore ure Kuiada kaere areme etyre Mare
areme ewadarodui makaguraga Woere icare , boe etaregodyre pu iato Boe
etaregodyre barae eiato Ewadary aregodyre pu ae . Kodire awy areme eawadarodae
okwakare oino epiji : pady kimore oino ewygeje Kuiada kaere areme etyre . Etyre
toro kuiada kae Icare barogwa kododyre Egore : padywo kuiada kae , padywo kuiada
kae Ere tore kugure edo ty tujarugo apo Dykejere icare etyre kuiada apo Meri
kodyre jii ... meri rekody tabo etaregodyre Etore kugure egaerere ei Egore :
pajemage etaregody kuiada tabo . Pajemage etaregody kuiada tabo Paregodywo etae
Hum ! Hum ! Boekimore Egore : kuiada kodomai , kuiada kodomai Boecodyre ,
barogwa kododyre Areme egore : padywo kuiada kae , padywo kuiada kae Etyre
kuiada kae toro pugeje Meri kodyre ji ... meri rekody tabo etaregodyre pugeje
Etore kugure egarere ei etaregody ji Bore ! Kuiada kodomai , kuiada kodomai
Dykeje icare etyre pugeje , kuiada kae pugeje Etyre toro , ere tore kugure edo
tujarygo apo pugeje Icare nowy boe etore kugure egore : inoba ure ? Kocare
pajemage egore kuiada koduie mai . Icare pejemage etyre kuiada kae , kuiada kae
. Inoba ure ? Icare ia akore : imire ikodymode . Ikodymode iorydywo Egore : Uwy
akodydo ! Etraegodyre boe bokware : kuiada kodo mai , kuiada kodo mai Icare
boecodyre , barogwatore icare etyre pygeje Dykeje icare ecewy akore : imuga
ikodywo , hm , hm Akore : akodukaba , akodukaba Akore : boro , ikoduwo Oragudure
, oragudure , tugoduwo , rekoduwo tuje rekoda ji Uce rugodyre ji . Ure boe to ji
Metage etaiwonure ty ji ty Dukejere icare ure ja kudo , otoguru kure Kocare ure
tugogedy ukare parydywado ukare pawiie Ca iorydywakare ty ia iwagedyre ie dyji ,
kocare Booio ... kocare ca tagagoi oino ii marenaryrogunure imi , itoredy karega
, emare aidyre imuguwo apo taidy koia ji dykodi , oredyrogu rugady nowy iwie
oredy ... ema ... ma itoredy karega io ... kocare tagaidyre iwo ikogedy Ca ,
tare ikogedy iorudywa bokwa dytabo , inudyre ty je ca iedadyre iorudyre tagagoi
ii dyji , kajao imode ikogedy mare kajao Ikiere Koe Makarewudo , ioga iere José
Kadagare , muga iere Amelinha Agwa Iorydywa jokodykare Iorydywa rakakare iwodyre
boe tagedy keje , irijodyre boe tagedy keje . Iogarogy jire iorydyre Ioga roi
boe dyji , ioga akoi boe dyji , ioga roi boe ebo dyji Mare iorydykare boe
makarewu dyji , boe kurirewu ji . Imagomode ioga makore ji boeji Ioga akore
Meriri Poro koiaie ure boe etagedydo , koiaie ure boe pegado dykodyie icare Aroe
Jakomea apore boe etagedydo Hoje nowy tori mugu kimore Oinore iere iogwa akore
nowy jire boe egore Torowari ri oino Boe ewadary tabo iere Torowari ri , iogwa
akore nowy boejie Jakomea apo aroe Jakomea apore boe etagedydo , oinore ioga
akore Negedyrogu koiaie akoe boe ere kago by , dykaie nowy negedyrogy aregodyre
. Dykodie icare ure Meriri Poro ro oino Ure ro pegado kodie icare aroe Jakomea
apore boe etagedydo nono , oinore ioga akore Mare ukare buty iwugeje unure nowy
boe eda ure iedo ty je nowy tori oinore akore ioga akore Jiwy tori mugu kimore
oinono ca braedy iedo Santo Antonio , mare boe ewadary tabo iere Torowari ri
oinore ioga akore Ukare buty tuwygeje , ukare imeardydo ji , akore imedy
kareganure imi kodi Mare imi imearydae itabo itaidyre ia tuguwo , awy brae ero
oino dyji , brae egoino dyji uwo iwie boe remawy ji , uwo iorydywado boe remawy
ji oinore ioga akore . Ia imedynure tudyiagu turagoja kare ei kejewy kae , icare
onaregedyre tugoduiagu tuo apo , mare uo kiarire uo aidykare kodywo pudabo
Dyinody tabore rekodyre tuo rekodaji dykodi icare kodyre tuo apo , rugady Kody
tuo apo , jii ... rakoja kae ; icare uo rutyre tyragoja to taiwo tabo kare
ewogai Dykeje icare meru aregodyre dykodi icare uore ecewy meru bito Icare
onaregedy akore tuoiagu jorugo tuge boie pudui tuwo ecewy meru kowyje Dukodi
icare uore jorugo , icare ure ecewy meru torydo ; dupijire rytyre turagoja to
taiwo tabo kare ewogai , pugeje Dykeje ecewy nogedyrogu makore kuri tuo ae ;
akore : iogwa , pawo ecewy meru tawyje , ike boire ii Boe karega ! Uo akore :
kajao kodymodykare roga . Gu Biaga tuje dykejere makore tuo ai pugeje ; akore :
iogwa pawo ecewy meru tawyje icare kodymode Jesus makore ewadary jipagi . Akore
: Awy moto kejewyge nure tagi . Imi rema itaregodyre baru piji . Tawydyre woe
awy moto keje . Mare imi moto kejewy karega nure imi Icare akore ei : woje
comoroiwyge tagireo ; cebojewy imireo . Awy moto kejewygenure tagi , mare imi
karega Inagore tai tawimodyie taro pegarewy tadaduji , mare paga karega ,
tameartorumodykare imie rugadu ma , tawimode taro pegarewy tada Maereboe ,
birewy baere , ere boe kodydo , ere aroe kodydo ; care enogwakore pana ji .
Enogware ao , ao , ere boe ewido dykeje . Ere boe ewudydo tori to ere boe
jerigiga to keje , ere boe ewudydo tori parakujago ji joki ; eigoiare ere boe
tarodydo , eiwogunure boe enoroe ji , care ere boe kodydo , ere aroe kodydo .
Maereboe okwagere boe jamedy ji kodi . Bope okwagekare pegare boe ji . Baere
egoe , boe remawy , bope rakojere kare baru tada : moto kajere , moto kuda
rakojere Boere adygo bito Boere adygo bito Aroia Kurirewy mori ce Boe egore :
cewy ceraedure rore oino ji Cewy Baadojebare rore oino ji Aroia Kurirewu
moricere rore oino ji Tadugio moricere rore oino ji Jakomea Kurirewu moricere
rore oino ji U ! Kodire boe eragodumode Boe eragodumode apo Tado tarugadu !
Taragodumode ! Ukadawu remawure uwadodure , akore : tagogududo itabo ,
taiagududo itabo ! Taragodywo ikudawu apo , ikuie adygo apo , imori adygo apo
Marenaru nure imi , kiogo barogo nure imi , kodire inagoino tagabo Itamagadyre
tagabo , kodire taragodumode ikudawu adygo joki inai 
