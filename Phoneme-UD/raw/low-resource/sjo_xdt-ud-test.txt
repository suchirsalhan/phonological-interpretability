ᡧᡠᠨ ᡨᡠᠴᡞᡫᡞ , ᡫᠠᠷᡥᡡᠨ ᡩᠣᠪᠣᠷᡞ ᠪᡝ ᠪᠣᡧᠣᡥᠣ 。 ᠠᡤᠠ ᠠᠮᠪᠠᠷᠠᠮᡝ ᡩᠠᠮᡝ ᡩᡝᠷᡞᠪᡠᡥᡝ 。 ᡞᠯᡥᠠ ᠯᡝᠷ
ᠰᡝᠮᡝ ᡞᠯᡥᠠᡫᡞ , ᠠᠪᠰᡞ ᡥᠣᠴᡞᡣᠣᠰᠠᡣᠠ 。 ᡪᡠᠯᡤᡝᡞ ᡫᠣᠨᡩᡝ , ᠰᡞᠪᡝ ᡠᡣᠰᡠᠷᠠ ᠰᠠᠮᠠᠨ ᡨᠠᠴᡞᡥᡞᠶᠠᠨ ᠪᡝ
ᠠᡣᡩᠠᠮᡝ ᠪᡞᡥᡝᠪᡞ 。 ᠴᡞᠮᠠᠷᡞ ᡞᠨᡝᡢᡤᡞ ᡞ ᠣᡢᡤᠣᠯᠣ ᡪᡠᠸᠠᠴᡞ ᡝᠷᡞᠨ ᡩᡝ ᡪᡞᠮᠪᡞ 。 ᠪᡞᡨᡥᡝ ᡥᡡᠯᠠᠷᠠ
ᠨᡞᠶᠠᠯᠮᠠ , ᠠᡢᡤᠠ ᡩᡝ ᡥᡡᠯᠠᠮᡝ , ᠮᡠᡪᡞᠯᡝ ᡩᡝ ᡝᡪᡝᠮᠪᡞ 。 ᡤᡠᠴᡠ ᡩᡝ ᡠᠨᡝᡢᡤᡞ ᠶᠠᠷᡤᡞᠶᠠᠨ ᠣᠰᠣ ,
ᠪᠠᡞᡨᠠ ᡩᡝ ᡨᠣᠨᡩᠣ ᡨᠣᠪ ᠣᠰᠣ 。 ᡠᠰᡞᠰᡞ ᡠᠰᡞᠨ ᠪᡝ ᡫᡠᠯᡝᡥᡝ ᠣᠪᡠᠮᠪᡞ , ᠠᡩᡠᠯᠠᠰᡞ ᠣᡢᡣᠣ ᠪᡝ ᡥᡝᡨᡥᡝ
ᠣᠪᡠᠮᠪᡞ 。 ᠮᡞᠨᡞ ᠠᠮᠠ ᡠᠷᡠᠮᠴᡞ ᠴᡞ ᠶᠠᠪᡠᡥᠠ 。 ᡞᠨᡞ ᡥᠠᡥᠠᡪᡠᡞ ᠪᡝᡞᡪᡞᡢ ᡩᡝᠷᡞ ᠪᡝᡩᡝᠷᡝᠮᡝ ᡪᡞᡥᡝᠪᡞ 。
ᡝᠷᡝ ᠠᠯᡞᠨ ᡨᡝᠷᡝ ᠠᠯᡞᠨ ᡩᡝᠷᡞ ᡩᡝᠨ , ᡝᠷᡝ ᠪᡞᠷᠠ ᡨᡝᠷᡝ ᠪᡞᠷᠠ ᠴᡞ ᠣᠨᠴᠣ 。 ᠮᡞᠨᡞ ᠪᡝᠶᡝ ᡩᡠᠷᠰᡠᠨ
ᠨᡞᠮᡝᡣᡠ ᠪᠠᡥᠠᡥᠠ ᡩᡝᠷᡞ ᡝᠪᠰᡞ , ᡧᡠᠸᡝ ᠰᠠᡞᠨ ᠣᠮᡝ ᠮᡠᡨᡝᡥᡝᡣᡡ 。 ᠮᡞᠨᡞ ᠰᡝ ᠰᡞᠨᡞ ᡪᠠᠴᡞᠨ ᠠᡥᡡᠨ ᡩᡝᠷᡞ
ᠠᡥᡡᠨ , ᠠᡥᡡᡢᡤᠠ ᠠᡥᡡᠨ ᠴᡞ ᠠᡪᡞᡤᡝ 。 ᠨᡞᠶᠠᠯᠮᠠ ᡞᠷᡤᡝᠨ ᡞ ᠪᠠᠨᡪᡞᠨ ᡪᡠᠸᠠᠨ ᠠᠨᡞᠶᠠᡞ ᠣᡢᡤᠣᠯᠣ ᡩᡝᠷᡞ
ᡠᠪᡠ ᡞ ᠰᠠᡞᠨ ᠣᡥᠣᠪᡞ 。 ᡣᠣᠮᠰᠣ ᡣᠣᠮᠰᠣ ᡤᡞᠰᡠᠷᡝ ! ᠯᠠᠪᡩᡠ ᠯᠠᠪᡩᡠ ᠠᡞᠰᡞᠯᠠᡣᡞ ! ᡣᡞᠴᡝᠪᡝ ᠰᡝᠷᡝᡢᡤᡝ
ᡨᠠᠴᡞᠨ ᠰᠠᠷᠠᠰᡠ ᡞ ᡧᡝᠷᡞ ᡞ ᠰᡝᡣᡞᠶᡝᠨ 。 ᠮᡝᠷᡤᡝᠨᡷᡞ ᡠᠴᡠᠨ ᠪᡝ ᠮᡠᡪᠠᡣᡡ ᠰᠠᡞᠨ ᡠᠴᡠᠯᡝᠮᠪᡞ 。 ᡞ
ᠰᠣᡢᡤᠣᠷᠣᡢᡤᡝ ᠠᠪᠰᡞ ᡠᠰᠠᠴᡠᡣᠠ 。 ᡞᠨᡞ ᠰᠠᡞᠨ ᡤᡞᠰᡠᠨ ᠨᡞᠶᠠᠯᠮᠠᡞ ᠮᡠᡪᡞᠯᡝᠨ ᠪᡝ ᠪᡞᠯᡠᠮᠪᡞ 。 ᠰᡞ ᡤᡝᠨᡝᠷᡝ
ᠪᡝ ᡪᠣᡠ 。 ᡝᠷᡝ ᠣᠴᡞ ᠮᡝᠨᡞ ᡥᠠᡪᡞ ᡝᠮᡝ - ᠴᠠᠪᠴᠠᠯ 。 ᡤᡞᠰᡠᠨ ᠰᡝᠷᡝᡢᡤᡝ ᡤᡡᠨᡞᠨ ᠮᡠᡪᡞᠨ ᠪᡝ ᡞᠰᡥᡠᠨᡩᡝ
ᡥᠠᡫᡠᠮᠪᡠᠷᡝ ᠠᡤᡡᠷᠠ 。 ᠪᡞ ᠣᠴᡞ ᠶᠠᡦᡞᠶᠠᠨ ᡤᠣᠴᡞᠷᠠ ᠪᡞᠶᠠᡢᡤᡝᠨ ᡥᡝᡥᡝ ᡞᠨᡠ 。 ᡞ ᡠᡨᡥᠠᡞ ᠮᡞᠨᡞ ᡨᠠᠴᡞᠨ
ᡤᡠᠴᡠ 。 ᠮᡠᡪᡞᠯᡝᠨ ᡩᠣᠯᠣ ᡠᠮᡝᠰᡞ ᡠᠷᡤᡠᠨᡪᡝᠮᠪᡞ 。 ᡨᠠᠴᡞᠨ ᡤᡠᠴᡠᠰᠠ ᡪᡞᡢ ᠪᡞᡨᡥᡝ ᡠᠷᡝᠪᡠᠮᡝ ᡞᠯᡞᡥᠠᠪᡞ 。
ᡨᠠᠴᡞᠨ ᡤᡠᠴᡠᠰᠠ ᡪᡞᡢ ᠪᡞᡨᡥᡝ ᡠᠷᡝᠪᡠᠮᡝ ᠪᡞᠮᠪᡞ 。 ᡨᠠᠴᡞᠨ ᡤᡠᠴᡠᠰᠠ ᡪᡞᡢ ᠪᡞᡨᡥᡝ ᡠᠷᡝᠪᡠᠮᡝ ᠪᡞ 。 ᡝᡩᡠᠨ
ᠰᡞᠴᠠᠮᡝ ᠠᡤᠠ ᡩᠠᠮᡝ ᠪᡞᠮᠪᡞ 。 ᠰᠠᠷᡤᠠᠨᡪᡠᠰᡝ ᠮᠠᡣᠰᡞᠨ ᠮᠠᡣᠰᡞᠮᠠᡥᠠᠪᡞ 。 ᠠᠰᡞᡥᠠᡨᠠᠰᠠ ᡠᠴᡠᠨ
ᡠᠴᡠᠯᡝᠮᠠᡥᠠᠪᡞ 。 ᠮᡝᠷᡤᡝᠨᡷᡞ ᠨᡝ ᡤᡡᠷᡪᠠ ᠰᡝᡫᡠ ᡩᡠᠷᡠᡤᠠᡢᡤᠠ ᠠᠮᠪᠠ ᡨᠠᠴᡞᡣᡡ ᡩᡝ ᡨᠠᠴᡞᠮᠠᡥᠠᠪᡞ 。 ᡝᠷᡝ
ᡪᡠᠯᡝᠨ ᠪᡝ ᠪᡞ ᡥᡡᠯᠠᡥᠠ ᠪᡞᡥᡝ 。 ᠰᡞ ᡨᡝᠷᡝ ᠪᠠᡞᡨᠠ ᠪᡝ ᡠᠮᡝᠰᡞ ᠨᠠᠷᡥᡡᠨ ᠪᠣᡩᠣᡥᠣ ᠪᡞᡥᡝᠪᡞ 。 ᡨᡝᠰᡝ
ᠠᠪᡣᠠ ᡤᡝᠷᡝᠮᠰᠠᡣᠠ ᡠᡨᡥᠠᡞ ᡪᡠᠷᡣᠠᠨ ᠪᡞᡥᡝᠪᡞ 。 ᠪᡞ ᠰᡞᡣᠰᡝ ᠰᡞᠮᠪᡝ ᠪᠠᡞᠮᡝ ᡤᡝᠨᡝᡥᡝ ᠪᡞᡥᡝᠪᡞ 。 ᠮᡞᠨᡞ
ᡩᡝᡠ ᠠᡞ ᡣᡝᡪᡞᠨᡝ ᠪᠣᡠ ᠴᡞ ᡨᡠᠴᡞᡣᡝ ᠪᡞᡥᡝ 。 ᡥᠠᡞᠯᠠᠨ ᡞ ᠠᠪᡩᠠᡥᠠ ᡝᠮᡤᡝᠷᡞ ᠮᠠᡪᡞᡤᡝ ᠰᠣᠷᠣᡣᠣ ᠪᡞᡥᡝᠪᡞ 。
ᠮᡝᠨᡞ ᠠᠮᠠ ᡪᠠᠯᠠᠨ ᡩᡝ ᠪᡞᠰᡞᠷᡝ ᡫᠣᠨᡩᡝ , ᠪᡞ ᠶᠠᠶᠠᠮᡠ ᠪᠠᠷᡠᡢᡤᡞ ᡩᡝ ᡤᡝᠮᡠ ᡨᡠᠸᠠᠮᡝ ᡤᡝᠨᡝᠮᠪᡞᡥᡝ 。
ᡪᡠᠸᡝ ᠠᡩᠠᡣᡞ ᠪᠣᡠ ᡪᠠᠴᡞ ᡥᡡᠸᠠᠯᡞᠶᠠᠰᡠᠨ ᠪᠠᠨᡪᡞᠮᠪᡞᡥᡝᠪᡞ 。 ᠪᡞ ᠮᡞᠨᡞ ᠰᠠᠷᡤᠠᠨᡪᡠᡞ ᡞ ᠪᠣᡠ ᡩᡝ ᡝᠮᡠ
ᠪᡞᠶᠠ ᠪᠠᠨᡪᡞᡥᠠᡢᡤᡝ 。 ᡥᠠᠯᡥᡡᠨ ᡧᠣᠯᠣ ᡩᡝ ᠪᡝᡞᡪᡞᡢ 、 ᡧᠠᡢᡥᠠᡞ ᡩᡝ ᠰᠠᠷᡧᠠᠮᡝ ᡤᡝᠨᡝᡥᡝᡢᡤᡝ 。 ᠰᡞᠨᡞ
ᡤᡞᠰᡠᠷᡝᡥᡝ ᠪᠠᡞᡨᠠ ᠪᡝ , ᠪᡞ ᡣᡝᡪᡞᠨᡝ ᡝᠮᡤᡝᠷᡞ ᠪᠣᡩᠣᡥᠣᡢᡤᡝ 。 ᡝᠷᡝ ᠨᡞᠮᠠᡥᠠ ᠪᡝ ᠪᡞ ᡪᠠᡫᠠᡥᠠᡢᡤᡝ 。 ᠪᡞ
ᡠᠷᡠᠨᠠᡣᡡ ᡣᡞᠴᡝᠮᡝ ᡨᠠᠴᡞᠮᠪᡞ 。 ᡨᡝᠰᡝ ᡠᠷᡠᠮᠴᡞ ᡩᡝ ᡤᡝᠨᡝᠮᠪᡞ 。 ᠪᡝ ᠴᡞᠮᠠᠷᡞ ᡥᠠᡞᠯᠠᠨ ᡤᡠᠷᡞᠪᡠᠮᠪᡞ 。
ᠴᠣᠷᠣ ᡧᠣᠯᠣ ᠰᡞᠨᡩᠠᠮᠪᡞ 。 ᠪᡞ ᠰᡞᠨᡞ ᡤᡞᠰᡠᠨ ᠪᡝ ᠠᡣᡩᠠᠮᠪᡞ 。 ᠪᡝ ᠮᠠᡫᠠᡤᡠᠷᡠᠨ ᠪᡝ ᡥᠠᡞᠷᠠᠮᠪᡞ ,
ᠨᡞᠶᠠᠯᠮᠠ ᡞᠷᡤᡝᠨ ᠪᡝ ᡥᠠᡞᠷᠠᠮᠪᡞ 。 ᠰᡞᠪᡝ ᡠᡣᠰᡠᠷᠠᡞ ᠨᡞᠶᠠᠯᠮᠠ ᡞᠷᡤᡝᠨ ᠮᠣᡠ ᡪᡠᡧᡞ ᡞ ᠪᠠᡞᠯᡞ ᡩᡝ
ᡝᠨᡨᡝᡥᡝᠮᡝ ᡥᡠᡣᡧᡝᠮᠪᡞ 。 ᡠᠷᡤᡠᠨᡨᠠᡞ ᠮᠣᠷᡞᠨ ᠶᠠᠯᡠᡫᡞ ᠪᡝᡩᡝᠷᡝᠮᡝ ᡪᡞᡥᡝ 。 ᠪᡞ ᠮᡠᡨᡝᡧᠠᠨ ᠪᡝ ᠮᡞᠨᡞ
ᡪᠠᠰᡞᡤᠠᠨ ᠪᡝ ᡠᡢᡤᡞᠪᡠᡥᡝ 。 ᠶᡝᠶᡝ ᡞᠨᡞ ᠣᠮᠣᠯᠣ ᠪᡝ ᡞᡢ ᡤᡠᠷᡠᠨ ᡨᠠᠴᡞᠪᠴᡝᠨ ᠪᡝ ᡥᡡᠯᠠᠪᡠᠮᠪᡞ 。 ᡨᠠᠴᡞᠰᡞ
ᠪᡝ ᡣᠣᡠᠯᡞ ᡩᡠᠷᡠᠨ ᡨᡠᠸᠠᡣᡞᠶᠠᠪᡠᠮᠪᡞ 。 ᠰᡞ ᡣᡞᠴᡝᠮᡝ ᡨᠠᠴᡞ , ᠸᡝᠷᡞ ᡩᡝ ᡠᠮᡝ ᠪᠠᠰᡠᠪᡠᠷᡝ 。 ᡨᡝᠷᡝ
ᡫᠠᡫᡠᠨ ᠪᡝ ᡪᡠᠷᠴᡝᠮᡝ ᠸᡝᡞᠯᡝ ᠪᠠᡥᠠᡫᡞ , ᠪᡝᡞᡩᡝᠪᡠᠮᡝ ᡤᡞᠨᡩᠠᠨᠠ ᡩᡝ ᡥᠣᠷᡞᠪᡠᡥᠠᠪᡞ 。 ᡠᠰᡞᠨ ᡪᡝᡣᡠ ᡠᠯᡥᠠ
ᡠᡪᡞᠮᠠ ᡩᡝ ᡤᠠᠰᡞᡥᡞᠶᠠᠪᡠᡥᠠ 。 ᠮᡞᠨᡞ ᡪᡠᡞ ᠨᡞᠶᠠᠯᠮᠠ ᡩᡝ ᡨᠠᠨᡨᠠᠪᡠᡥᠠ 。 ᡝᠮᡠ ᠮᡝᠶᡝᠨ ᡧᠣᠷᡥᠣ ᡝᠮᡞᠯᡝ
ᠴᠣᡣᠣ ᡞ ᠠᠮᠠᠯᠠ ᡩᠠᡥᠠᠴᠠᠮᡝ ᡫᡝᡣᠰᡞᠮᠪᡞ 。 ᡤᡝᠷᡝᠨ ᡪᠠᡥᡡᡩᠠᡞ ᡩᡝ ᡨᡝᠴᡝᡫᡞ , ᠪᡞᠷᠠ ᡞ ᡩᠣᠯᠣ ᠰᠠᠷᡤᠠᡧᠠᠮᡝ
ᡝᡫᡞᠴᡝᠮᠪᡞ 。 ᡝᡞᡥᡠᠨ ᡪᡠᠰᡝ ᡞᠯᠠᠨ ᠰᡠᠨᡪᠠ , ᡞᠰᡥᡠᠨᡩᡝ ᡞᠨᡪᡝᠴᡝᠮᡝ ᠰᡠᡪᡠᠮᡝ ᠠᠮᠴᠠᠨᡪᠠᠮᡝ ᡝᡫᡞᠮᠪᡞ 。
ᠮᡞᠨᡞ ᡝᠮᡝ ᡧᡠᠠᡨᡠᡥᡠᠨᡞ ᡝᠷᡝᠪᡝ ᠨᡞᠶᡝᠴᡝᡨᡝᠷᡝ ᡨᡝᠷᡝᠪᡝ ᡩᠠᠰᠠᡨᠠᠷᠠ ᠪᠠᡞᡨᠠ ᠪᡝ ᡞᠯᡞᠨᡪᡝᠷᡣᡡ
ᡞᠴᡞᡥᡞᠶᠠᠮᠪᡞ 。 ᠮᡠᡪᡞᠨ ᠰᡞᡨᡥᡡᠮᡝ ᡣᡞᠴᡝᠮᡝ ᡨᠠᠴᡞᠴᡞ , ᡨᠠᠴᡞᠨ ᡫᠣᠨᡪᡞᠨ ᡠᡠᠨᡥᠠᡞ ᡞᠪᡝᡩᡝᠮᠪᡞ 。 ᡪᡠᠸᡝ
ᠨᡞᠶᠠᠯᠮᠠ ᠪᡠᠶᡝᠨᡞᠨ ᡧᡠᠮᡞᠨ ᡩᡝ ᠨᠠᠷᠠᡧᠠᠮᡝ ᠨᡞᡣᡝᠨᡩᡠᡫᡞ , ᡫᠠᡣᠴᠠᠮᡝ ᡪᡝᠨᡩᡝᠷᠠᡣᡡ 。 ᡨᡝᠷᡝ ᡪᡠᡞ ᠠᡞ
ᡨᡠᠷᡤᡠᠨ ᠪᡝ ᠰᠠᠷᡣᡡ , ᠠᠮᡠ ᡨᠣᠯᡤᡞᠨ ᡩᡝ ᡤᠣᠯᠣᡥᠣᠨᡪᠣᡫᡞ ᠰᠣᡢᡤᠣᠮᠪᡞ 。 ᡨᠠᠴᡞᠨ ᡤᡠᠴᡠᠰᡝ ᡠᠷᡠᠨᠠᡣᡡ
ᡞᠰᡥᡠᠨᡩᡝ ᡥᠠᡞᠷᠠᠨᡩᡠᠮᡝ ᡞᠰᡥᡠᠨᡩᡝ ᠠᡞᠰᡞᠯᠠᠨᡩᡠᠴᡞ ᠠᠴᠠᠮᠪᡞ 。 ᠠᡥᡡᠨ ᡩᡝᡠ ᡪᡠᠸᡝ ᠨᡞᠶᠠᠯᠮᠠ , ᠪᠣᡠ ᡞ
ᡥᡝᡨᡥᡝ ᡞ ᡪᠠᠯᡞᠨ ᡩᡝ , ᠠᠮᠪᠠᠷᠠᠮᡝ ᡨᡝᠮᡧᡝᠨᡩᡠᠮᡝ ᡨᠠᠨᡨᠠᠨ᠋ᡠᠮᠪᡞ 。 ᠮᡞᠨᡞ ᡪᡠᡞ ᡝᡥᡝ ᠪᠠᡞᡨᠠ
ᡞᠴᡞᡥᡞᠶᠠᠴᡞ , ᠮᡞᠨᡩᡝ ᠠᠯᠠᠨᡪᡞᠴᡞᠨᠠ 。 ᡝᠮᡝ ᡤᠠᡞᡨᠠᡞ ᠨᡞᠮᡝᡣᡠᡢᡤᡝ ᠣᡥᠣ ᡩᡝ ᠠᠮᠠ ᠰᡝᠰᡠᠯᡝᡫᡞ , ᡝᠪᡠᡥᡠ
ᠰᠠᠪᡠᡥᡡ ᡩᠠᡞᡫᡠ ᠰᠣᠯᡞᠨᡪᡞᠮᠪᡞ 。 ᠪᡞ ᡝᠷᡝ ᠨᡞᠶᠠᠯᠮᠠ ᠪᡝ ᡨᠠᡣᠠᠷᠠᡣᡡ 。 ᡨᡝᠷᡝ ᡠᠮᠠᡞ ᠪᠠᡞᡨᠠ ᠠᠷᠠᠷᠠᠠᡣᡡ
。 ᠠᠪᡣᠠ ᡧᡠᠸᡝ ᠠᡤᠠ ᠠᡤᠠᠷᠠᡣᡡ 。 ᠪᡞ ᠸᡝᡞᠯᡝᠮᠠᡥᠠᡣᡡ ᠪᡞ 。 ᠮᡞᠨᡞ ᡩᡝᡠ ᡨᠠᠴᡞᠮᠠᡥᠠᡣᡡ ᠪᡞ 。 ᡞᠰᠠᠨ
ᠨᡝᡞᠮᠠᡥᠠᡣᡡ ᠪᡞ 。 ᠪᡞ ᡝᠷᡝ ᡥᡝᠷᡤᡝᠨ ᡞ ᡤᡡᠨᡞᠨ ᠪᡝ ᡠᠯᡥᡞᠷᠠᡣᡡ ᡞᠯᡞᡥᠠᠪᡞ 。 ᠮᡞᠨᡞ ᠶᠠᠰᠠ ᡞᠯᡤᠠᡧᠠᠮᡝ
ᠰᠠᠪᡠᠷᠠᡣᡡ ᡞᠯᡞᡥᠠᠪᡞ 。 ᠰᡝᡪᡝᠨ ᡝᡫᡠᡪᡝᡫᡞ , ᠶᠠᠪᡠᠮᡝ ᠮᡠᡨᡝᠷᠠᡣᡡ ᡞᠯᡞᡥᠠᠪᡞ 。 ᠪᡞ ᡩᠠᡞᡫᡠᠷᠠᠨ ᡣᡡᠸᠠᠷᠠᠨ
ᡩᡝ ᡩᡝᡩᡠᠮᡝ ᡩᡠᠯᡝᡥᡝᡣᡡ 。 ᠪᡞ ᡩᠠᡞᡫᡠᠷᠠᠨ ᡣᡡᠸᠠᠷᠠᠨ ᡩᡝ ᡩᡝᡩᡠᠮᡝ ᡩᡠᠯᡝᡥᡝᡣᡡ ᠪᡞ 。 ᡝᠷᡝ ᠮᡝᡪᡞᡤᡝ ᠪᡝ
ᡩᠣᠨᡪᡞᠮᡝ ᡩᡠᠯᡝᡥᡝᡣᡡ 。 ᡝᠷᡝ ᠮᡝᡪᡞᡤᡝ ᠪᡝ ᡩᠣᠨᡪᡞᠮᡝ ᡩᡠᠯᡝᡥᡝᡣᡡ ᠪᡞ 。 ᠪᡞ ᠮᡠᡣᡩᡝᠨ ᡩᡝ ᡤᡝᠨᡝᠮᡝ
ᡩᡠᠯᡝᡥᡝᡣᡡ 。 ᠪᡞ ᠮᡠᡣᡩᡝᠨ ᡩᡝ ᡤᡝᠨᡝᠮᡝ ᡩᡠᠯᡝᡥᡝᡣᡡ ᠪᡞ 。 ᠠᠯᡞᠨ ᡩᡝ ᠨᡞᡠᡥᡝ ᠰᠠᠪᡠᡥᠠᡣᡡ 。 ᠪᡞ ᠰᠠᠷᡞᠨ
ᡪᡝᠮᡝ ᡤᡝᠨᡝᡥᡝᡣᡡ ᠪᡞ 。 ᠰᡞᠨᡞ ᡤᡞᠰᡠᠷᡝᡥᡝ ᠪᠠᡞᡨᠠ ᠪᡝ ᠣᡢᡤᠣᡥᠣᡣᡡ 。 ᠰᡞ ᠰᡠᠨᡪᠠᠴᡞ ᡣᡞᠴᡝᠨ ᠪᡝ ᡥᡡᠯᠠ !
ᠰᡠᠸᡝ ᡥᡡᡩᡠᠨ ᠸᡝᡞᠯᡝ ! ᡝᠨᡝᡢᡤᡞ ᠰᡞ ᠪᡠᡩᠠ ᠠᠷᠠ ! ᠪᠠᡞᡨᠠ ᠪᡝ ᡧᡠᠮᡞᠨ ᠨᠠᠷᡥᡡᠨ ᠪᠣᡩᠣ ! ᠰᠠᠷᡞᠨ ᡞ
ᡪᠠᡣᠠ ᠪᡝ ᠯᠠᠪᡩᡠ ᡪᡝᡫᡠ , ᠯᠠᠪᡩᡠ ᠯᠠᠪᡩᡠ ᠣᠮᡞ 。 ᡝᠷᡝ ᡝᠮᡠ ᡫᡠᠯᡥᡡ ᠪᡝᠯᡝ ᠪᡝ ᠰᡞ ᡤᠠᡞᠰᡠ 。 ᠰᡞ ᡠᠪᠠᠴᡞ
ᡪᡞᡠ 。 ᡨᠠᠴᡞᠨ ᡩᡝ ᠮᠠᡢᡤᠠ ᡫᠣᠨᡪᡞᠨ ᠪᡞ ᠣᠴᡞ , ᠰᡝᡫᡠ ᠪᡝ ᠪᠠᡞᠰᡠ 。 ᡨᡝᠰᡝ ᡥᡡᡩᡠᠨ ᠶᠠᠪᡠᡣᡞᠨᡞ 。
ᠠᡣᡩᡠᠨᡨᠠᡞ ᠮᡠᡣᡝ ᠰᡞᠨᡩᠠᠮᡝ ᡤᡝᠨᡝᡣᡞᠨᡞ 。 ᡨᡝᠰᡝ ᡝᠷᡝ ᠪᠠᡞᡨᠠ ᠪᡝ ᠠᠷᠠᡣᡞᠨᡞ 。 ᡠᠮᡝ ᡣᠠᡞᠴᠠᠮᡝ ᠰᡠᠷᡝᠷᡝ
, ᡤᡞᠰᡠᠨ ᠪᡞᠴᡞ ᠰᠠᡞᠨ ᡤᡞᠰᡠᠷᡝ 。 ᠰᡠᠸᡝ ᡠᠮᡝ ᡩᡠᠷᡤᡝᠷᡝ , ᠰᡞᠨᡞ ᠶᡝᠶᡝ ᠠᠮᡤᠠᡣᡞᠨᡞ 。 ᠮᡞᠨᡞ ᠪᡞᡠᠨᡥᡝ
ᠪᡝ ᡨᡝᠷᡝ ᡩᡝ ᡠᠮᡝ ᠪᡠᠷᡝ 。 ᠰᡞ ᠠᡞ ᠪᠠᡞᡨᠠ ᡩᡝ ᠮᡠᡪᡞᠨ ᡠᠰᠠᠪᡠᡫᡞ ᠰᠣᡢᡤᠣᠮᠪᡞ ? ᠮᡠᠰᡝ ᠴᡞᠮᠠᠷᡞ ᠶᠠᠪᡠᡣᡞ
。 ᡣᡞᠴᡝᠨ ᡨᠠᡫᠠᠨᠠᠷᠠ ᡝᠷᡞᠨ ᡞᠰᡞᠨᠠᡥᠠ , ᡤᡝᠮᡠ ᡨᡝᡣᡞ 。 ᠰᡞᠷᠠᠮᡝ ᠠᠴᠠᡣᡞ 。 ᠮᡞᠨᡞ ᡝᠨᡩᡝᠪᡠᡣᡠ ᡨᠠᡧᠠᠨ
ᠪᡝ ᡤᡞᠯᡪᠠᠷᠠᡠ 。 ᡝᠷᡝ ᡝᠮᡠ ᡫᡝᠮᡦᡞ ᡪᠠᠰᡞᡤᠠᠨ ᠪᡝ ᠮᡞᠨᡞ ᠪᠣᡠ ᡩᡝ ᡞᠰᡞᠪᡠᠷᡝᡠ 。 ᡨᡝᠷᡝ ᡞ ᠪᠠᡞᡥᠠᠨᠠᠨ ᠪᡝ
ᠪᠣᡩᠣᠷᠣᡠ 。 ᠠᠷᡣᡞ ᡩᠠᠮᠪᠠᡣᡠ ᠪᡝ ᠣᠮᡞᠮᡝ ᡤᠣᠴᡞᠷᡝ ᠪᡝ ᠨᠠᡣᠠᠴᡞᠨᠠ 。 ᡨᠠᠴᡞᡣᡡ ᡩᡝ ᡪᡞᡥᡝ ᠪᡝ ᡩᠠᡥᠠᠮᡝ ,
ᠪᡞᡠᠨᡥᡝ ᠪᡝ ᠰᠠᡞᠨ ᡨᠠᠴᡞᠴᡞᠨᠠ 。 ᡨᡝᠷᡝ ᠴᡞᠮᠠᠷᡞ ᠰᡞᠨᡞ ᡝᠮᡤᡞ ᠴᠠᠪᠴᠠᠯ ᡩᡝ ᡤᡝᠨᡝᡣᡞ ᠰᡝᠮᠪᡞ 。 ᠠᠨᡨᠠᡥᠠ
ᡤᡝᠮᡠ ᠪᡝᡩᡝᠷᡝᠮᡝ ᠶᠠᠪᡠᡣᡞ ᠰᡝᠮᠪᡞ 。 ᠪᡝ ᠮᡝᠨᡞ ᠪᠠᠨᡪᡞᠨ ᠪᡝ ᡝᠯᡝᡞ ᠰᠠᡞᠯᠠᠮᡝ ᠪᠠᠨᡪᡞᡣᡞ ᠰᡝᠮᠪᡞ 。
ᡨᠠᠴᡞᠨ ᡤᡠᠴᡠᠰᡝ ᡤᡝᠮᡠ ᡝᠷᡝ ᡩᠣᠪᠣᠷᡞ ᡥᡝᠯᠮᡝᡫᡞᠨ ᡨᡠᠸᠠᡣᡞ ᠰᡝᠮᠪᡞ 。 ᡨᡝᠷᡝ ᡤᡝᠨᡝᠴᡞ , ᠰᡞ ᡞᠨᡠ ᡤᡝᠨᡝᡣᡞ
。 ᡞ ᠪᡝ ᠰᠠᠪᡠᠴᡞ , ᠮᡞᠨᡞ ᠪᠠᡩᡝ ᡪᡞᡠ ᠰᡝᠮᡝ ᠠᠯᠠᠴᡞᠨᠠ 。 ᡨᡝᠰᡝ ᡤᡝᠮᡠ ᠶᠠᠪᡠᠴᡞ , ᠰᡠᠸᡝ ᡪᡞᡠ 。 ᠪᠠᡞᡨᠠ
ᡪᡠᡣᡝᠨ ᠣᠴᡞ , ᡥᡡᡩᡠᠨ ᠪᡝᡩᡝᠷᡝᡣᡞ 。 ᠰᡞ ᠴᡞᠮᠠᠷᡞ ᡝᠷᡩᡝ ᡝᠷᡞᠨᡩᡝ ᠠᠴᠠᠪᡠᠮᡝ ᡪᡞᠷᡣᡡ ᠣᠴᡞ , ᠪᡝ ᠰᡞᠮᠪᡝ
ᠠᠯᡞᠶᠠᠷᠠᡣᡡ 。 ᠰᡞᠨᡩᡝ ᡝᠨᡝᡢᡤᡞ ᡞ ᠰᡝᠷᡣᡞᠨ ᠪᡞᠴᡞ , ᠮᡞᠨᡩᡝ ᡪᡠᠸᡝᠨ ᠪᡠᠷᡝᡠ 。 ᠰᡞᠨᡩᡝ ᡝᠨᡝᡢᡤᡞ ᡞ
ᠰᡝᠷᡣᡞᠨ ᠪᡞ ᠣᠴᡞ , ᠮᡞᠨᡩᡝ ᡪᡠᠸᡝᠨ ᠪᡠᠷᡝᡠ 。 ᡨᡝᠷᡝ ᠪᠣᡠ ᡩᡝ ᠠᡣᡡᠴᡞ , ᡨᠣᡣᡨᠣᡫᡞ ᠠᠯᠪᠠᠨ ᡩᡝ ᡤᡝᠨᡝᡥᡝ
。 ᡨᡝᠷᡝ ᠪᠣᡠ ᡩᡝ ᠠᡣᡡ ᠣᠴᡞ , ᡨᠣᡣᡨᠣᡫᡞ ᠠᠯᠪᠠᠨ ᡩᡝ ᡤᡝᠨᡝᡥᡝ 。 ᡨᡝᠷᡝ ᠪᡝ ᡠᡩᡠ ᡤᡝᠷᡞ ᡥᡡᠯᠠᠴᡞᠪᡝ ,
ᡧᡠᠸᡝ ᡪᡞᡥᡝᡣᡡ 。 ᡞ ᡠᡩᡠ ᡤᡞᠰᡠᠨ ᠯᠠᠪᡩᡠ ᡤᡞᠰᡠᠷᡝᠷᠠᡣᡡ ᠰᡝᠴᡞᠪᡝ , ᠪᠠᡞᡨᠠ ᡞᠴᡞᡥᡞᠶᠠᠷᠠᡢᡤᡝ ᡠᠮᡝᠰᡞ
ᠨᠠᠷᡥᡡᠨ ᠪᡞᠮᡝ ᡤᡝᡢᡤᡞᠶᡝᠨ 。 ᠸᡝᡞᠯᡝᠷᠠᠨ ᡩᡝ ᡠᡩᡠ ᡝᠨᡩᡝᠪᡠᡣᡠ ᡨᠠᡧᠠᠨ ᠠᡣᡡ ᠰᡝᠴᡞᠪᡝ , ᡨᡠᠮᡝᠨ ᡩᡝ
ᠣᡞᡥᠣᠷᡞᠯᠠᠮᡝ ᠴᠣᡣᡨᠣᠯᠣᠮᡝ ᠣᡪᠣᠷᠠᡣᡡ 。 ᡞᠨᡩᡝ ᡠᡩᡠ ᡨᡠᠮᡝᠨ ᡠᠯᡞᠨ ᠨᠠᡩᠠᠨ ᠠᡣᡡᠴᡞᠪᡝ , ᠪᡞ ᡞᠮᠪᡝ
ᡠᠨᡝᡢᡤᡞ ᠮᡠᡪᡞᠯᡝᠨ ᡞ ᡥᠠᡞᠷᠠᠮᠪᡞ 。 ᠪᡞ ᡠᡩᡠ ᠮᠠᡪᡞᡤᡝ ᠰᡝᠷ ᠰᡝᠷᡝ ᡝᡨᡝᠨ ᡧᠠᡢᡤᠠᠨ ᠪᠠᡥᠠ ᠪᡞᠴᡞᠪᡝ , ᠠᡞ
ᡤᡝᠯᡥᡠᠨ ᠠᡣᡡ ᠪᡝᠶᡝᠪᡝ ᠠᠮᠪᠠᡣᡞᠯᠠᠮᡝ ᠴᠣᡣᡨᠣᠯᠣᠷᠣ ᠪᠠ ᠪᡞᠨᡞ ! ᡝᠷᡝ ᠮᠣᠷᡞᠨ ᡠᡩᡠ ᡫᡝᡣᠰᡞᠷᡝᡢᡤᡝ
ᡨᡝᠨᡨᡝᡣᡝ ᡥᡡᡩᡠᠨ ᠸᠠᡣᠠ ᠰᡝᠴᡞᠪᡝ , ᠨᠣᠮᡥᠣᠨ ᠨᡝᠰᡠᡣᡝᠨ ᠶᠠᠯᡠᠴᡞ ᠣᠮᠪᡞ 。 ᠰᡞ ᡝᠨᡨᡝᡣᡝ ᠠᡪᡞᡤᡝ ᡥᡝᠷᡤᡝᠨ
ᠪᡝ ᠰᠠᠪᡠᠮᠪᡞᡠ ? ᡝᠷᡝ ᠨᡞᠶᠠᠯᠮᠠ ᠪᡝ ᠰᡞ ᡨᠠᡣᠠᠮᠪᡞᡠ ? ᡨᡝᠰᡝ ᠴᡞᠮᠠᠷᡞ ᡝᠷᡩᡝ ᠶᠠᠪᡠᠮᠪᡞᡠ ? ᠰᡞᡣᠰᡝ
ᠰᡠᠸᡝ ᡥᡝᠯᠮᡝᡫᡞᠨ ᡨᡠᠸᠠᡥᠠᡠ ? ᠰᡞ ᡠᠷᡠᠮᠴᡞ ᡩᡝ ᡤᡝᠨᡝᡥᡝᡠ ? ᠠᡞ ᠰᠠᡞᠨ ᠮᡝᡪᡞᡤᡝ ᡩᠣᠨᡪᡞᡥᠠᡠ ? ᠮᡞᠨᡞ
ᡤᡡᠨᡞᡤᠠᠨ ᠪᡝ ᠪᠣᡩᠣᡥᠣᡠ ? ᡝᠷᡝ ᠮᡠᡨᡝᡧᠠᠨ ᠰᡝᡫᡠ ᡞ ᡥᡝᠯᠮᡝᠨ ᠨᡞᠷᡠᡤᠠᠨ ᠸᠠᡣᠠᡠ ? ᡝᠷᡝ ᠪᡞᡨᡥᡝ ᠪᡝ ᡨᠠᡣᠠ
ᠮᡞᠨᡩᡝ ᡪᡠᠸᡝᠨ ᠪᡠᠴᡞ ᠣᠮᠪᡞᡠ ᠣᡪᠣᠷᠠᡣᡡᠨ ? ᠰᡞ ᠪᡝᡞᡪᡞᡢ ᡩᡝ ᡤᡝᠨᡝᠷᠠᡣᡡᠨ ? ᠰᡞ ᠪᡝᡞᡪᡞᡢ ᡩᡝ
ᡤᡝᠨᡝᡥᡝᡣᡡᠨ ? ᡨᡝᠷᡝ ᠴᡞᠮᠠᠷᡞ ᠶᠠᠪᡠᠷᠠᡣᡡᠨ ? ᡨᡝᠷᡝ ᡝᠨᡝᡢᡤᡞ ᠶᠠᠪᡠᡥᠠᡣᡡᠨ ? ᠴᠣᠷᠣ ᡞ ᠰᠠᠷᡞᠨ ᡩᡝ ᠰᡞ
ᡤᡝᠨᡝᠮᠪᡞᡠ ᡤᡝᠨᡝᠷᠠᡣᡡᠨ ? ᠠᠨᡨᠠᡥᠠᠰᠠ ᠴᡞᠮᠠᠷᡞ ᠶᠠᠪᡠᠮᠪᡞᡠ ᠶᠠᠪᡠᠷᠠᡣᡡᠨ ? ᠮᡠᠰᡝᡞ ᠰᡝᡫᡠ ᡤᡠᠷᡠᠨ
ᡨᡠᠯᡝᠷᡤᡞ ᡩᡝᠷᡞ ᠪᡝᡩᡝᠷᡝᠮᡝ ᡪᡞᡥᡝ ᠰᡝᠮᠪᡞ , ᠰᡞ ᠰᠠᠪᡠᡥᠠᡠ ᠰᠠᠪᡠᡥᠠᡣᡡᠨ ? ᡥᡡᡪᡞᠨᡨᠣᡠ ᡪᡠᠰᡞ ᡤᡡᠯᡪᠠ ᡩᡝ
ᡪᡞᡥᡝ ᠰᡝᠷᡝ ᠮᡝᡪᡞᡤᡝ ᠪᡝ ᡩᠣᠨᡪᡞᡥᠠᡠ ᡩᠣᠨᡪᡞᡥᠠᡣᡡᠨ ? ᡨᡝᠷᡝ ᠰᠠᠷᡤᠠᠨᡪᡠᡞ ᠪᠣᡠ ᡞ ᠪᠠᠨᡪᡞᠨ ᠮᠠᡢᡤᠠ ᠰᡝᠮᡝ
ᡨᠠᠴᡞᠴᡞ ᠣᡪᠣᠷᠠᡥᡡ 。 ᠰᠣᠯᡞᡥᠠ ᠰᠠᠷᡞᠨ ᡩᡝ ᡤᡝᠨᡝᠮᡝ ᠮᡠᡨᡝᠷᠠᡣᡡ ᠠᠶᠠᡠ 。 ᠮᡠᡣᡝᡞ ᡤᠠᠰᡥᠠᠨ ᡩᡝ ᠪᠣᡠ ᡠᠯᡝᠨ
ᡤᡝᠮᡠ ᡤᠠᠰᡞᡥᡞᠶᠠᠪᡠᠮᡝ ᠰᡠᠨᡨᡝᡥᡝ ᠠᠶᠠᡠ 。 ᡝᠷᡞᠨ ᡩᡝ ᠠᠴᠠᠮᡝ ᡪᡞᠮᡝ ᠮᡠᡨᡝᠷᠠᡣᡡ ᠠᠶᠣᡠ ᠰᡝᠮᠪᡞ 。 ᠠᡩᠠᡣᡞ
ᠪᠣᡠ ᡞ ᡫᡝᡢᠰᡝ ᡥᡝᡥᡝ ᡠᠴᡠᠯᡝᠮᡝ ᠮᠠᡣᠰᡞᠮᡝ ᠰᠣᡢᡤᠣᠮᡝ ᡞᠨᡪᡝᠮᡝ ᠰᡠᠷᡝᠮᡝ ᡨᠣᡠᠮᡝ ᠨᠠᡣᠠᠷᠠᡣᡡ 。 ᠪᡞ ᡤᠠᡧᠠᠨ
ᡩᡝ ᡤᡝᠨᡝᡫᡞ , ᠠᠮᠠ ᡝᠮᡝ ᡪᠠᡞ ᡤᡞᠷᠠᡢᡤᡞ ᠶᠠᠯᡞ ᡤᡠᠴᡠ ᡤᠠᠷᡤᠠᠨ ᠪᡝ ᡨᡠᠸᠠᡫᡞ ᡪᡞᡥᡝ 。 ᠪᡞ ᡠᡨᡥᠠᡞ
ᡤᡝᠨᡝᡫᡞ ᡪᡞᠮᠪᡞ 。 ᠰᡞᠨᡞ ᠶᡝᠶᡝ ᠠᡞᡣᠠ ᠪᡝᡩᡝᠷᡝᠮᡝ ᡪᡞᠴᡞ , ᠮᡞᠨᡩᡝ ᠮᡝᡪᡞᡤᡝ ᡞᠰᡞᠪᡠᠷᡝᡠ 。 ᡝᠮᡝ
ᡪᠣᠪᠣᡥᠣᡞ ᡧᡠᠯᡠ ᡞ ᡫᡠᠨᡞᠶᡝᡥᡝ ᡧᠠᠷᠠᡣᠠ 。 ᡩᠠᠰᠠᡥᠠᠯᠠᠨ ᡪᡞᠯᡞᡥᠠᡢᡤᠠ ᠰᠠᡞᠰᠠ ᡞ ᠪᡠᠴᡝᡨᡝᠯᡝ ᠪᠠᡨᠠ ᡩᡝ
ᡩᠠᡥᠠᠷᠠᡣᡡ ᠣᡠᠷᡞ ᠰᡠᡣᡩᡠᠨ , ᡨᡝᡨᡝᠯᡝ ᠠᠮᡤᠠ ᡪᠠᠯᠠᠨ ᡞ ᡨᠠᠴᡞᠷᡝ ᡩᡠᠷᡠᠨ ᡨᡠᠸᠠᡣᡡ ᠣᡥᠣᠪᡞ 。 ᡞᠯᠠᠴᡞ ᡤᡞᡢ
ᡞ ᠣᡨᠣᠯᠣ ᡨᡝᠨᡞ ᠠᠮᡤᠠᡥᠠ 。 ᡪᡠᡤᡡᠨ ᡠᠨᡩᡠᠷᡞ ᠶᠠᠪᡠᠷᠠᠯᠠᠮᡝ ᡥᠠᠷᡤᠠᡧᠠᡥᠠᡞ , ᠰᡝᠷᡝᠪᡠᡥᡝᡣᡡ ᡠᡨᡥᠠᡞ ᠪᠣᡠ
ᡩᡝ ᡞᠰᡞᠨᠠᡥᠠ 。 ᠪᡞᡠᠨᡥᡝ ᠪᡝ ᡥᡡᠯᠠᠷᠠᠯᠠᠮᡝ ᠠᠷᠠᠴᡞ , ᡪᠠ ᡞ ᠠᠮᡠ ᡪᡞᠷᠠᡣᡡ 。 ᡨᡝᠷᡝ ᡠᡪᡠ ᠪᡝ ᡤᡞᡩᠠᡫᡞ
ᠪᠣᡩᠣᠷᠣᠯᠠᠮᡝ ᠶᠠᠪᡠᠮᠪᡞ 。 ᡤᡞᠰᡠᠨ ᠸᠠᡪᡞᡢᡤᠠᠯᠠ , ᡠᡠᠨᡥᠠᡞ ᡪᡞᠯᡞ ᡩᠠᡫᡞ ᠶᠠᠪᡠᡥᠠ 。 ᠪᠠᡞᡨᠠ ᡨᡠᠴᡞᡢᡤᡝᠯᡝ
ᡩᠣᡞᡤᠣᠨᡩᡝ ᡤᡞᠶᠠᠨᡞ ᡪᡝᠪᡣᡝᠯᡝᠮᠪᡞ 。 ᠰᡞ ᠶᠠᠪᡠᠮᠰᠠᡣᠠ , ᠰᡞᠨᡞ ᡩᡝᡠ ᠰᡞᠮᠪᡝ ᠪᠠᡞᠮᡝ ᡪᡞᡥᡝ 。 ᡠᠷᡝᠪᡠᠰᡠ
ᠪᡝ ᠠᠷᠠᠮᡝ ᠸᠠᡪᡞᠮᡝ ᠰᠠᡣᠠ , ᡠᡨᡥᠠᡞ ᡞᠰᠠᠨ ᠨᡝᡞᠮᠪᡞ ᠰᡝᠮᡝ ᡠᠯᡥᡞᠪᡠᠨᡪᡞᡥᡝ 。 ᠶᠠᠰᠠ ᠨᡞᠴᡠᠮᠰᠠᡣᠠ ,
ᡪᡞᠯᡤᠠᠨ ᠰᡞᠨᡩᠠᠮᡝ ᡣᠠᡞᠴᠠᠷᠠ ᡩᡝ ᠰᡝᠰᡠᠯᡝᡫᡞ ᡤᡝᡨᡝᡥᡝ 。 ᡪᡠᡤᡡᠨ ᡩᡝ ᡠᠴᠠᠷᠠᡥᠠ ᠨᡞᠶᠠᠯᠮᠠ 。 ᡩᡠᠯᡝᡣᡝ
ᠠᠨᡞᠶᠠᡞ ᡨᡠᠴᡞᡣᡝ ᠪᠠᡞᡨᠠ 。 ᡝᠮᡝ ᡞ ᡥᡡᠸᠠᡧᠠᠪᡠᡥᠠ ᠪᠠᡞᠯᡞ ᠪᡝ ᡣᠠᠷᡠᠯᠠᠮᡝ ᠸᠠᡪᡞᠷᠠᡣᡡ 。 ᡪᡠᠯᡤᡝ ᠴᡞ
ᠠᠪᠰᡞ ᡥᠠᠯᠠᠷᠠᡣᡡ ᡨᠣᡣᡨᠣᡥᠣ ᡣᠣᡠᠯᡞ ᠪᡞᡠ ? ᡪᡞᡢᡣᡞᠨᡞ ᡪᠠᠯᠠᠨ ᡩᡝ ᡩᠣᠨᡪᡞᡥᠠᡣᡡ ᡫᡝᠷᡤᡠᠸᡝᠴᡠᡣᡝ ᠪᠠᡞᡨᠠ 。
ᠰᠠᠷᡤᠠᡧᠠᠮᡝ ᡩᡠᠯᡝᡥᡝᡣᡡ ᠠᠯᡞᠨ ᠪᡞᠷᠠ ᡣᡝᠮᡠᠨᡞ ᠯᠠᠪᡩᡠ ᠪᡞ 。 ᡩᠣᠨᡪᡞᡥᠠᠯᠠ ᡠᠷᠰᡝ ᡠᠷᡤᡠᠨᡪᡝᠷᡣᡡᡢᡤᡝ ᠠᡣᡡ
。 ᡠᠴᠠᠷᠠᡥᠠᠯᠠ ᠨᡞᠶᠠᠯᠮᠠ ᡫᡝᠷᡤᡠᠸᡝᠷᡣᡡᡢᡤᡝ ᠠᡣᡡ 。 ᠪᡞᠰᡞᠷᡝᠯᡝ ᠨᡞᠶᠠᠯᠮᠠ ᡞᠨᡪᡝᡥᡝᡣᡡᡢᡤᡝ ᠠᡣᡡ 。
ᡨᡠᠷᠠᠷᠠ ᠠᡤᠠ ᡩᠣᡣᠰᡞᠨ ᡝᡩᡠᠨ ᠰᠠᠰᠠ ᡪᡞᠷᡝ ᡪᠠᡣᠠᡩᡝ , ᡩᡠᠯᡝᠷᡤᡞ ᡩᡝ ᠸᡝᡞᠯᡝᠮᡝ ᡞᠯᡞᡥᠠ ᡠᠷᠰᡝ ᡤᡝᠮᡠ
ᠮᠠᡞᡣᠠᠨ ᠴᡞ ᡫᡝᡣᠰᡞᠮᡝ ᡩᠣᠰᡞᡥᠠ 。 ᡨᠠᠴᡞᡣᡡ ᡩᡝ ᡨᠠᠴᡞᠮᠠᡥᠠ ᡨᠠᠴᡞᠰᡞ ᡤᡝᠮᡠ ᡣᡠᠪᡠᠨ ᡨᡠᡢᡤᡞᠶᡝᠮᡝ ᡤᡝᠨᡝᡥᡝ
。 ᠰᡝᡪᡝᠨ ᡩᡝ ᡨᡝᡫᡞ ᡪᡠᡤᡡᠨ ᠶᠠᠪᡠᠮᠠᡥᠠ ᠨᡞᠶᠠᠯᠮᠠ , ᡤᡝᠮᡠ ᠠᠮᡠ ᡪᡞᡫᡞ , ᠶᠠᠰᠠ ᠪᡝ ᠨᡞᠴᡠᡥᡝ 。
ᠨᡞᠶᠠᠯᠮᠠ ᡝᡫᡠᡪᡝᠮᡝ ᠰᠣᡢᡤᠣᠷᡣᡡᡢᡤᡝ ᠠᡣᡡ 。 ᡥᠠᠯᡥᡡᠨ ᡧᠣᠯᠣ ᡩᡝ ᠪᠣᡠᠴᡞ ᠪᡝᡩᡝᠷᡝᡥᡝᡣᡡᡢᡤᡝ , ᡝᠮᡥᡠᠨ
ᠮᡞᠨᡞ ᡨᡝᡞᠯᡝ ᠸᠠᡣᠠ 。 ᠨᡞᠶᠠᠯᠮᠠ ᠣᡫᡞ , ᡩᡝᠷᡞᠪᡠᠨ ᠪᡞᠰᡞᠷᡝ ᡩᡠᠪᡝᠨ ᠪᡞᠰᡞᠷᡝᡢᡤᡝ , ᡨᡝᠨᡞ ᠠᡣᡩᠠᠴᡠᠨ ᠪᡞ
ᠰᡝᠴᡞ ᠣᠮᠪᡞ ᡩᡝᠷᡝ 。 ᡝᠷᡝ ᡪᠠᡣᠠ ᠠᡞᠨᠴᡞ ᡝᡫᡠᡪᡝᡥᡝ ᡩᡝᠷᡝ 。 ᠮᡞᠮᠪᡝ ᡥᠣᠯᠣ ᡤᡞᠰᡠᠨ ᡤᡞᠰᡠᠷᡝ ᠰᡝᠴᡞ ,
ᠠᠪᡣᠠ ᡩᡝ ᡨᠠᡫᠠᠨᠠᠷᠠᠴᡞ ᠮᠠᡢᡤᠠ ᡣᠠᡞ 。 ᠪᠠᡞᡨᠠ ᠪᡝ ᡣᡝᠮᡠᠨᡞ ᡞᠴᡞᡥᡞᠶᠠᠮᡝ ᠸᠠᡪᡞᠷᡝ ᡠᠨᡩᡝ 。 ᠪᡠᡩᠠ
ᡪᡝᡨᡝᠷᡝ ᠣᡢᡤᠣᠯᠣ , ᠨᡝᠨᡝᠮᡝ ᡤᡞᠶᠠᠨ ᡞ ᡤᠠᠯᠠ ᠣᠪᡠᠮᠪᡞ 。 ᡝᡩᡠᠨ ᡨᠣᠷᡥᠣᡣᠣ ᠮᠠᡢᡤᡞ , ᡪᠠᡞ ᡤᡝᠨᡝᡣᡞ 。
ᡤᡝᠷᡝᠨ ᡫᡠᠨᡩᡝᠰᡞᠰᠠ ᠶᠣᡠᠨᡞ ᡞᠰᡞᠨᠠᠮᡝ ᡪᡞᡥᡝ ᠮᠠᡢᡤᡞ , ᠠᠮᠪᠠ ᡞᠰᠠᠨ ᡩᡝᠷᡞᠪᡠᡥᡝᠪᡞ 。 ᠮᡞᠨᡞ ᠠᠰᡞᡤᠠᠨ
ᡫᠣᠨᡩᡝ , ᡝᡪᡝᠷᡝ ᡥᡡᠰᡠᠨ ᡠᠮᡝᠰᡞ ᡝᡨᡠᡥᡠᠨ 。 ᡥᠠᡪᡞ ᠰᠠᠷᡤᠠᠨ ᡩᡝᠷᡞ ᡤᠣᠷᠣ ᡫᠠᡣᠴᠠᠷᠠ ᠨᠠᠮᠠᡧᠠᠨ , ᠮᡠᡪᡞᠨ
ᡤᡡᠨᡞᠨ ᡥᡞᠷ ᠰᡝᠮᡝ ᡠᠰᠠᠪᡠᠮᠪᡞ 。 ᡤᡞᠰᡠᠨ ᡤᡞᠰᡠᠷᡝᠷᡝ ᡩᡝ , ᡨᠣᠮᠣᠷᡥᠣᠨ ᡤᡝᡨᡠᡣᡝᠨ ᡤᡞᠰᡠᠷᡝ 。 ᠪᠠᡞᡨᠠ ᡞ
ᡪᠠᠯᡞᠨ , ᠰᡞᠮᠪᡝ ᠪᠠᡞᠮᡝ ᡪᡞᡥᡝ 。 ᡠᠷᡝᠪᡠᠰᡠ ᠪᡝ ᠠᡫᠠᠪᡠᡥᠠᡣᡡᡢᡤᡝ , ᠰᡞᠨᡞ ᡝᠮᡠ ᠨᡞᠶᠠᠯᠮᠠ ᡞ ᡨᡝᡞᠯᡝ 。
ᠰᡞᠨᡞ ᠮᠠᡢᡤᠠ ᡩᡝ , ᠪᡞ ᠮᡠᡨᡝᠷᡝᡞ ᡨᡝᡞᠯᡝ ᠠᡞᠰᡞᠯᠠᠮᠪᡞ 。 ᠶᠠᠰᠠᡞ ᡪᡠᠯᡝᠷᡞ ᡝᠮᡠ ᡤᡞᠷᡞᠨ ᡞ ᠪᠠ ᡤᡝᠮᡠ
ᡤᠣᠪᡞ ᠨᠣᡥᠣ 。 ᡪᡠᡤᡡᠨ ᡞ ᡪᡠᠸᡝ ᡩᠠᠯᠪᠠᡩᡝ ᡫᡞᡣ ᠰᡝᠮᡝ ᠪᡠᠯᠠ ᡞ ᠴᠠᡢᡤᡞ 。 ᡩᡠᡞᠨ ᡞᠴᡞ ᡪᡠᡤᡡᠨ ᠠᡣᡡ ,
ᠮᡠᡣᡝᡞ ᠨᠣᡥᠣ 。 ᠠᡪᡞᡤᡝ ᡠᠮᡞᠶᠠᡥᠠ ᡠᠯᡥᡞ ᡞ ᡩᠣᠰᡞ ᡩᠣᠰᡞᡥᠠᠪᡞ 。 ᡩᡝᠷᡝᡨᡠ ᡞ ᠸᠠᠯᠠ ᡫᠠᡞᡩᠠᡥᠠᡢᡤᡝ ᠠᡞ
ᡪᠠᡣᠠ ? ᠠᠯᡞᠨ ᡞ ᡫᡝᡪᡞᠯᡝ ᡧᡝᠷᡞ ᡞ ᠮᡠᡣᡝ ᡪᡞᠷ ᡪᡞᠷ ᠰᡝᠮᡝ ᠮᡠᡩᠠᠯᡞᠮᡝ ᡪᠣᠯᡥᠣᠮᠪᡞ 。 ᠪᠣᡠ ᡞ ᡩᠣᠯᠣ
ᠰᡞᠮᡝᡢᡤᡝ ᠸᡝᠨᡪᡝᡢᡤᡝ , ᡠᠴᡠᠨ ᡪᡞᠯᡤᠠᠨ ᠯᠠᡣᠴᠠᠷᠠᡣᡡ 。 ᠮᡠᡣᡝ ᡞ ᠣᡞᠯᠣ ᡥᡝᠨᡞ ᠪᠣᠯᡪᠣᠨ ᠴᠣᠯᡣᠣᠨ ᠠᡣᡡ 。
ᠮᠠᡫᠠᠷᡞ ᡤᠠᡧᠠᠨ ᡩᡝ ᠮᡠᡩᠠᡥᠠ ᠮᠠᠷᡞ , ᠮᡠᡪᡞᠯᡝᠨ ᡞ ᡩᠣᠯᠣ ᡠᠮᡝᠰᡞ ᠰᡝᠯᠠᠪᡠᠮᠪᡞ 。 ᡪᡠᡤᡡᠨ ᠶᠠᠪᡠᠷᡝ
ᡝᠷᡞᠨᡩᡝ , ᡠᠷᡠᠨᠠᡣᡡ ᡪᡠᠯᡝᠷᡞ ᠠᠮᠠᠯᠠ ᡥᠠᠰᡥᡡ ᡞᠴᡞ ᠪᡝ ᡨᡠᠸᠠᡫᡞ ᠶᠠᠪᡠ 。 ᠰᡠᠯᠠ ᠯᡝᡠᠯᡝᠷᡝ ᠰᡞᡩᡝᠨᡩᡝ ,
ᠯᠠᠪᡩᡠ ᠮᡝᡪᡞᡤᡝ ᠪᠠᡥᠠᠮᡝ ᡩᠣᠨᡪᡞᡥᠠ 。 ᡞ ᠮᡞᠨᡩᡝ ᠠᠯᠠᠷᠠ ᡪᠠᡣᠠᡩᡝ , ᠪᡞ ᡨᡝᠨᡞ ᠰᠠᡥᠠ 。 ᡩᡠᡣᠠᡞ ᡨᡠᠯᡝ ,
ᡝᠮᡠ ᠰᡠᡣᡩᡠᡪᡝᠨ ᡞᠯᡞᡥᠠᠪᡞ 。 ᡩᠠᠪᡠᡥᠠ ᡨᡠᠸᠠ ᠠᠪᡣᠠᡞ ᡠᠰᡞᡥᠠ ᡞ ᠠᡩᠠᠯᡞ 。 ᡝᠷᡝ ᠠᠰᡞᡨᠠ ᡪᠠᡫᡠᠨᡠᠷᡝ ᡩᡝ
ᠮᠠᡢᡤᠠ ᠪᡞᠮᡝ , ᡤᠠᠪᡨᠠᠮᡝ ᠨᡞᠶᠠᠮᠨᡞᠶᠠᠷᠠ ᡩᡝ ᡞᠨᡠ ᠮᠠᡢᡤᠠ 。 ᡨᡝᠷᡝ ᠶᠠᠪᡠᠮᠪᡞ ᠰᡝᠴᡞ , ᡞᠨᡞ ᠴᡞᡥᠠᡞ
ᠣᡣᡞᠨᡞ 。 ᠰᡞ ᠸᡝᠷᡞ ᡤᡞᠰᡠᠨ ᡩᡝ ᡤᡠᠸᡝᠯᡣᡝ , ᠪᡞ ᠨᡞᠶᠠᠯᠮᠠ ᡤᡞᠰᡠᠷᡝᠷᡝ ᡩᡝ ᠣᠯᡥᠣᠮᠪᡞ 。 ᠮᡠᡨᡝᡧᠠᠨ ᠠᡤᡠ
ᠮᡞᠨᡞ ᡝᠮᡤᡞ ᠪᡝᡞᡪᡞᡢ ᡩᡝ ᡞᠰᠠᠨ ᠨᡝᡞᠮᡝ ᡤᡝᠨᡝᠮᠪᡞ 。 ᠪᡞ ᠰᡞᠨᡞ ᡫᡠᠨᡩᡝ , ᡩᡞᠶᠠᠨ ᠨᠠᡠ ᡩᠠᠰᠠᠷᠠ
ᠨᡞᠶᠠᠯᠮᠠ ᠪᠠᡥᠠᠮᡝ ᠪᡠᡣᡞ 。 ᠪᠠᠨᡪᡞᠨ ᠮᠠᡢᡤᠠ ᡨᠠᠴᡞᠰᠠ ᡞ ᡫᡠᠨᡩᡝ , ᡩᠠᠷᡠᡥᠠᡞ ᡥᡡᠰᡠᠨ ᠠᡞᠰᡞᠯᠠᠮᠪᡞ 。
ᡝᠷᡝᠴᡞ ᡨᡠᠯᡤᡞᠶᡝᠨ , ᡣᡝᠮᡠᠨᡞ ᡤᡡᠸᠠ ᠪᠠᡞᡨᠠ ᠪᡞᡠ ? ᠰᡠᠸᡝᠮᠪᡝ ᠪᠠᡞᠷᠠᡣᡡ , ᠰᡠᠸᡝᠨᠴᡞ ᡨᡠᠯᡤᡞᠶᡝᠨ ᠸᡝᠪᡝ
ᠪᠠᡞᠮᠪᡞ ? ᡨᡝᠷᡝ ᠴᡞ ᡨᡠᠯᡤᡞᠶᡝᠨ , ᠮᡠᡨᡝᠷᡝᡢᡤᡝ ᡤᡡᠸᠠ ᠨᡞᠶᠠᠯᠮᠠ ᠠᡣᡡ 。 ᠰᡠᠸᡝᠮᠪᡝ ᠪᠠᡞᡨᠠᠯᠠᠷᠠᡣᡡ ,
ᠰᡠᠸᡝᠨᠴᡞ ᡨᡠᠯᡤᡞᠶᡝᠨ ᠸᡝᠪᡝ ᠪᠠᡞᡨᠠᠯᠠᠮᠪᡞ ? ᡥᡡᠸᠠᠯᡞᠶᠠᠰᡠᠨ ᡪᠠᡞ ᠪᠠᡩᠠᠷᠠᠨ ᠣᠴᡞ , ᠨᡝᡞ ᡫᠣᠨ ᡞ ᡪᠠᠯᠠᠨ
ᡪᡝᠴᡝᠨ ᡞ ᡪᡠᠸᡝ ᠠᠮᠪᠠ ᠣᠶᠠᡢᡤᠣ ᡫᠣᠨᡪᡞᠨ ᡞᠨᡠ 。 ᠰᠠᠷᡤᠠᠨᡪᡠᡞ ᡝᠮᡠ ᡩᡝᠷᡝᡞ ᡞᠯᡥᠠ ᡧᡝᡠᠯᡝᠮᡝ , ᡝᠮᡠ
ᡩᡝᠷᡞ ᡠᡪᡠᠨ ᡠᠴᡠᠯᡝᠮᠪᡞ 。 ᠪᡝ ᠰᡝᡫᡠ ᡞ ᡪᡞᠶᠠᡢᠨᠠᠷᠠ ᠪᡝ ᡝᠮᡠ ᡩᡝᠷᡝᡞ ᠰᡞᡨᡥᡡᠮᡝ ᡩᠣᠨᡪᡞᠮᡝ , ᡝᠮᡠ
ᡩᡝᠷᡝᡞ ᠮᡠᠶᠠᡥᡡᠨ ᡞ ᡝᡪᡝᠮᡝ ᡤᠠᡞᠮᠪᡞ 。 ᡝᠷᡝ ᠠᠨᡞᠶᠠᡞ ᠴᠠᠪᠴᠠᠯ ᡞ ᠪᠠᠷᡤᡞᠶᠠᡥᠠᠨ ᠪᡝ ᡨᡠᠸᠠᠴᡞ , ᡝᠮᡝᠮᡠ
ᠪᠠ ᡩᡝ ᠪᠠᠷᡤᡞᠶᠠᡥᠠᡢᡤᡝ ᠰᠠᡞᠨ , ᡝᠮᡝᠮᡠ ᠪᠠ ᡩᡝ ᠪᠠᠷᡤᡞᠶᠠᡥᠠᡢᡤᡝ ᡪᡠᡣᡝᠨ , ᠠᡩᠠᠯᡞ ᠠᡣᡡ 。 ᠪᡝ
ᠸᡝᡞᠯᡝᠰᡞ , ᠰᡠᠸᡝ ᡠᠰᡞᠰᡞ , ᠮᡠᠰᡝ ᡬᠠᠮᡠ ᡤᡠᠷᡠᠨ ᠪᠣᠣ ᡞ ᡝᡪᡝᠨ ᡩᠠ 。 ᡝᠷᡝ ᡠᠴᡠᠷᡞ ᠪᡝᠶᡝ ᡩᡠᠷᠰᡠᠨ
ᡣᠠᡨᡠᠨ ᡤᡠᡞᡤᡠ ᠠᡞᠰᡝ , ᠸᡝᡞᠯᡝᠷᠠᠨ ᡞᠴᡞᠰᡥᡡᠨ ᡩᡝᠷᡝ ? ᡝᠷᡝ ᠠᡞ ᠪᠠ ᡩᡝ ᠪᠠᡞᡨᠠᠯᠠᠷᠠ ᡪᠠᡣᠠ ? ᡨᡝᠷᡝ
ᡞᠨᡝᡢᡤᡞ , ᠪᡞ ᡠᡪᡠ ᠨᡞᠮᡝᠮᡝ ᡥᠠᠮᡞᠷᠠᡣᡡ ᠣᡫᡞ , ᠠᡤᡠ ᠪᡝ ᡨᡠᠸᠠᠮᡝ ᡤᡝᠨᡝᠮᡝ ᠮᡠᡨᡝᡥᡝᡣᡡ 。 ᡝᠰᡝ ᡤᡝᠮᡠ
ᠮᡞᠨᡞ ᡨᠠᠴᡞᠰᡞ 。 ᡨᡝᠰᡝ ᡤᡝᠮᡠ ᠮᡞᠨᡞ ᠰᠣᠯᡞᡥᠠ ᠠᠨᡨᠠᡥᠠ 。 ᡤᡡᠸᠠ ᠪᠠᡞᡨᠠ ᠠᡣᡡ ᠣᠴᡞ , ᠪᡞ ᠪᡝᡩᡝᠷᡝᡣᡞ 。
ᠸᡝᠷᡞ ᡩᡝ ᡠᠮᡝ ᠪᠠᠰᡠᠪᡠᠷᡝ 。 ᡠᠪᠠ ᠴᡞ ᡪᡞᡠ ! ᡠᠮᡝ ᡨᡠᠪᠠ ᡩᡝ ᡤᡝᠨᡝᠷᡝ 。 ᠰᡞ ᡨᡠᠮᡝᠨ ᡩᡝ ᡝᠷᠠᠯᡞ ᡪᡠᡣᡝᠨ
ᠪᠠᡞᡨᠠ ᠪᡝ ᡠᠮᡝ ᡞᠴᡞᡥᡞᠶᠠᠷᠠ 。 ᠰᡞ ᡨᡠᠮᡝᠨ ᡩᡝ ᡝᠷᠠᠯᡞᡢᡤᡝ ᡪᡠᡣᡝᠨ ᠪᠠᡞᡨᠠ ᠪᡝ ᡠᠮᡝ ᡞᠴᡞᡥᡞᠶᠠᠷᠠ 。
ᠯᡞᠮᡝᡞ ᠰᡞᠪᡝ ᡠᡣᠰᡠᠷᠠᡞ ᡞᠷᡤᡝᠨ ᠰᡞᡩᡝᠨ ᡠᠴᡠᠨ ᠪᡝ ᡨᡝᠷᠠᠯᡞ ᠰᠠᡞᠨ ᡠᠴᡠᠯᡝᠮᠪᡞ 。 ᡠᡨᡨᡠ ᠣᠴᡞ , ᠪᡞ
ᠴᡞᠮᠠᠷᡞ ᡤᡝᠨᡝᡣᡞ 。 ᡠᡨᡨᡠ ᡤᡞᠰᡠᠷᡝᠴᡞ ᠣᡪᠣᠷᠠᡣᡡ , ᡨᡠᡨᡨᡠ ᡤᡞᠰᡠᠷᡝᠴᡞ ᡞᠨᡠ ᠣᡪᠣᠷᠠᡣᡡ , ᡪᡞᡩᡠᡪᡞ ᠠᠪᠰᡞ
ᠣᠴᡞ ᠣᠮᠪᡞᠣ ? ᠠᡨᡝᡣᡝ ᡠᡪᡝᠨ ᠣᠶᠣᡢᡤᠣ ᠪᠠᡞᡨᠠ ᠪᡝ , ᠠᡞᠨᡠ ᠮᡞᠨᡩᡝ ᠠᠯᠠᠷᠠᡣᡡ ? ᠰᡞᠮᠪᡝ ᠰᠠᠪᡠᡥᠠᡣᡡ
ᡠᡨᠠᠯᠠ ᠠᠨᡞᠶᠠ ᠣᡥᠣ 。 ᡩᠠᡢ ᠨᡞ ᡪᡠᠸᠠᠨ ᠨᠠᡩᠠᠴᡞ ᠪᡞᠯᡤᠠᠨ ᠠᠮᠪᠠ ᡞᠰᠠᠨ ᡞ ᠪᠣᡠᠷᠠᠨ ᠪᡝ , ᠰᡠᠸᡝ
ᠨᡞᠶᠠᠯᠮᠠ ᡨᠣᠮᡝ ᡝᠮᡣᡝᠨ ᠪᡝᠯᡥᡝ 。 ᡣᡞᠴᡝᠨ ᡩᡝ ᠮᡠᡩᠠᠨ ᡨᠣᠮᡝ ᠪᡠᠯᠴᠠᠮᠪᡞ 。 ᡞᠨᡝᡢᡤᡞ ᡩᠠᠷᡞ ᡝᠷᡞᠨ ᠠᡣᡡ
ᠰᡞᠮᠪᡝ ᡣᡞᡩᡠᠮᠪᡞ 。 ᡨᠠᠴᡞᠨ ᡩᡝ ᠠᠨᡞᠶᠠ ᡩᠠᠷᡞ ᡠᡪᡠ ᡤᠠᡞᠮᠪᡞ 。 ᡨᡝᠷᡝᡞ ᠪᠠᠨᡞᠨ ᡫᡝᡨᡝᠨ ᠠᡨᡝᡣᡝ ᡥᠠᡨᠠᠨ
ᡫᡠᠷᡠ ᠣᡫᡞ , ᡝᠰᡞ ᠨᡞᠶᠠᠯᠮᠠ ᡩᡝ ᡞᠨᡠ ᡨᡝᠨᡨᡝᡣᡝ ᡩᠣᠷᠣ ᠶᠣᠰᠣ ᠠᡣᡡ 。 ᡝᡞᡨᡝᠨ ᡪᠠᡣᠠ ᡝᠯᡤᡞᠶᡝᠨ ᡨᡠᠮᡞᠨ 。
ᠪᡞ ᠮᠠᡢᡤᠠ ᡩᡝ ᡨᡠᡧᠠᡥᠠ , ᡝᠷᡞᠨ ᡩᡝ ᡨᡝᠷᡝ ᠮᡠᡩᠠᠨ ᡩᠠᠷᡞ ᠮᡞᠨᡩᡝ ᠠᡞᠰᡞᠯᠠᠮᠪᡞ 。 ᠨᡞᠶᠠᠯᠮᠠ ᡨᠣᠮᡝ ᡠᠪᡠ
ᠪᡞ 。 ᠮᡠᡩᠠᠨ ᡨᠣᠮᡝ ᠪᠠᡞᡨᠠ ᠪᡝ ᠰᠠᠷᡨᠠᠪᡠᠮᠪᡞ 。 ᡝᠷᡝ ᠪᠠᡞᡨᠠ ᡩᡝ ᠰᡠᠸᡝᠨᡞ ᠪᡝᠶᡝ ᠨᡞᡣᡝᠨᡝᠮᡝ ᡤᡝᠨᡝᠷᠠᡣᡡ
ᠣᠴᡞ , ᠯᠠᠷᡤᡞᠨ ᠮᡠᠷᡠ ᠪᡞ 。 ᠠᡞ ᠮᠠᡢᡤᠠ ᠪᡞ ᠣᠴᡞᠪᡝ , ᡠᠷᡠᠨᠠᡣᡡ ᠮᡝᠨᡞ ᠪᡝᠶᡝ ᠮᡠᡨᡝᠮᠪᡞ 。 ᠪᡠᡩᠠ
ᠠᠷᠠᠷᠠ ᠪᠠᡞᡨᠠ ᠪᡞᠴᡞ , ᡞᠨᡞ ᠪᡝᠶᡝ ᠠᠷᠠᡣᡞᠨᡞ 。 ᠯᡞᠮᡝᡞ ᠰᡞᠪᡝ ᡠᡣᠰᡠᠷᠠᡞ ᡞᠷᡤᡝᠨ ᠰᡞᡩᡝᠨ ᡠᠴᡠᠨ ᠪᡝ
ᡨᡝᠷᠠᠯᡞᡢᡤᡝ ᠰᠠᡞᠨ ᡠᠴᡠᠯᡝᠮᠪᡞ 。 ᠰᡞᠮᠪᡝ ᠰᠠᠪᡠᡥᠠᡣᡡ ᡨᡠᡨᠠᠯᠠ ᠠᠨᡞᠶᠠ ᠣᡥᠣ 。 ᡨᡝᠷᡝ ᠶᠠᠪᡠᠷᠠᡣᡡ ᠰᡝᡥᡝᡣᡡ
。 ᡨᡝᠷᡝ ᠶᠠᠪᡠᠮᠪᡞ ᠰᡝᠴᡞ , ᠶᠠᠪᡠᡣᡞᠨᡞ 。 ᠮᡞᠨᡞ ᡤᡝᠪᡠ ᠪᡝ ᠮᡠᡨᡝᡧᠠᠨ ᠰᡝᠮᠪᡞ 。 ᠴᠠᠪᠴᠠᠯ ᡞ ᠠᠮᠠᠷᡤᡞ
ᡤᡡᠯᡪᠠ ᡞ ᡪᡠᠯᡝᠷᡤᡞ , ᡩᡝᠷᡤᡞ ᠴᡞ ᠸᠠᠰᡞ ᡝᠶᡝᡥᡝ ᠪᡞᠷᠠ ᠪᡝ ᡞᠯᡞ ᠪᡞᠷᠠ ᠰᡝᠮᠪᡞ 。 ᠠᠨ ᡞ ᡤᡞᠰᡠᠨ ᡩᡝ
ᡤᡞᠰᡠᠷᡝᡥᡝᡢᡤᡝ : ᡪᡠᡤᡡᠨ ᡤᠣᠷᠣ ᡩᡝ ᠮᠣᠷᡞᠨ ᡥᡡᠰᡠᠨ ᠪᡝ ᠰᠠᠮᠪᡞ , ᡞᠨᡝᡢᡤᡞ ᡤᠣᡞᡩᠠᠴᡞ ᠨᡞᠶᠠᠯᠮᠠᡞ
ᠮᡠᡪᡞᠯᡝᠨ ᠪᡝ ᡨᠠᡣᠠᠮᠪᡞ ᠰᡝᠮᠪᡞ 。 ᠪᠠᡞᡨᠠ ᠪᡝ ᡞᠨᡩᡝ ᡫᠣᠨᡪᡞᠴᡞ , ᠰᠠᠷᠠᡣᡡ ᠰᡝᡥᡝ 。 ᡨᡝᠷᡝ ᠶᠠᠪᡠᡣᡞ
ᠰᡝᠮᠪᡞ 。 ᡩᠠᠯᡩᠠᡣᡞ ᠰᡝᡥᡝᡞ ᡞᠯᡝᡨᡠᠯᡝᠮᠪᡞ ᡣᠠᡞ , ᡪᠠᠪᡧᠠᡣᡞ ᠰᡝᡥᡝᡞ ᡠᡫᠠᠷᠠᠮᠪᡞ ᡣᠠᡞ 。 ᠠᠮᠠᡤᠠ ᡪᠠᠯᠠᠨ
ᡩᡝ ᡥᡡᡨᡠᠷᡞ ᡫᡝᡢᡧᡝᠨ ᠸᡝᠷᡞᡣᡞ ᠰᡝᠮᠪᡞ 。 ᡞᠴᡞᡥᡞᠶᠠᠮᡝ ᠮᡠᡨᡝᠷᠠᡥᡡ ᠰᡝᠮᠪᡞ 。 ᠮᡞᠨᡞ ᠪᠠᡞᡨᠠ ᡩᡝ ᠰᡝᡥᡝᡞ ,
ᠰᡞᠨᡞ ᠪᠠᡞᡨᠠ ᠪᡝ ᠰᠠᠷᡨᠠᠪᡠᡥᠠ 。 ᡞᠯᠠᠨ ᠨᡞᠶᠠᠯᠮᠠ ᡝᠮᡠ ᠮᡠᡪᡞᠯᡝᠨ ᠣᠴᡞ , ᠰᡠᠸᠠᠶᠠᠨ ᠪᠣᡞᡥᠣᠨ ᡞᠨᡠ
ᠠᡞᠰᡞᠨ ᠣᠮᠪᡞ 。 ᡣᡝᡣᡨᡝ ᡣᠠᡣᡨᠠ ᡪᡠᡤᡡᠨ ᠪᡝ ᡩᠠᠰᠠᡫᡞ , ᡝᠮᡤᡝᠷᡞ ᠨᡝᠴᡞᠨ ᠣᠨᠴᠣ ᠣᡥᠣ 。 ᠮᡞᠨᡞ ᠠᠮᠠ
ᠮᡞᠮᠪᡝ ᠰᡞᠷᠠᠮᡝ ᠰᡝᡫᡠ ᠣᠰᠣ ᠰᡝᡥᡝ 。 ᡝᠷᡝ ᠮᠣᠷᡞᠨ ᠪᡝ ᠶᠠᠯᡠᠴᡞ ᠣᠮᠪᡞ 。 ᡠᠯᡥᡞᠴᡠᠨ ᠮᡝᠨᡞ ᠪᠠᠨᠰᡝ ᡞ
ᠪᠠᠨᠰᡝ ᡩᠠ ᠣᡥᠣᠪᡞ 。 ᠰᡞᠨᡞ ᠶᠠᠨᡩᡠᡥᠠ ᠪᠠᡞᡨᠠ ᠪᡝ , ᡨᡝᠷᡝ ᠣᠮᠪᡞ ᠰᡝᡥᡝ 。 ᠮᡠᠰᡝᡞ ᡤᡞᠰᡠᠷᡝᡥᡝ ᠪᠠᡞᡨᠠ ,
ᠣᡪᠣᠷᠣ ᠮᡠᠷᡠ ᠪᡞ 。 ᡠᡩᡠ ᡞᠨᡝᡢᡤᡞ ᠣᡥᠠᡣᡡ , ᡞᠴᡝ ᡨᠠᠴᡞᠰᡞ ᠰᡞᠷᠠᠨ ᠰᡞᠷᠠᠨ ᡞ ᠪᠣᡠᠯᠠᠨᡪᡞᡥᡝ 。 ᠪᡞ
ᡤᡡᠯᡪᠠ ᡩᡝ ᡞᠰᡞᠨᡪᡞᡫᡞ , ᡣᡝᡪᡞᠨᡝ ᡠᡩᡠ ᡞᠨᡝᡢᡤᡞ ᠣᡥᠣ 。 ᡩᠣᠪᠣᠷᡞ ᠣᠮᡝ , ᡥᠣᡨᠣᠨ ᡩᠣᠷᡤᡞ ᠠᠮᠪᠠ ᡪᡠᡤᡡᠨ
ᡞ ᡪᡠᠸᡝ ᡝᠷᡤᡞ ᡞ ᡩᡝᡢᡪᠠᠨ , ᠠᡞᠮᠠᡣᠠ ᡞᠨᡝᡢᡤᡞ ᡧᡠᠨ ᡞ ᠠᡩᠠᠯᡞ ᡝᠯᡩᡝᡧᡝᠮᠪᡞ 。 ᡪᠠᠯᠠᠨ ᠪᡝ ᡤᡞᠰᡠᠷᡝᠴᡞ ,
ᠰᡞ ᠮᡞᠨᡩᡝ ᡠᡢᡤᠠᠨ ᠣᠮᠪᡞ 。 ᡪᡠᡤᡡᠨ ᡠᡩᡠ ᡥᠠᠨᠴᡞ ᠣᡣᡞᠨᡞ , ᡠᡪᡠᡞ ᠣᡣᠰᠣᠨ ᠪᡝ ᠣᡣᠰᠣᠷᠠᡣᡡ ᠣᠴᡞ ,
ᠠᡩᠠᠷᠠᠮᡝ ᡞᠰᡞᠨᠠᠴᡞ ᠣᠮᠪᡞ 。 ᠪᠠᡞᡨᠠᡞ ᠣᡢᡤᠣᠯᠣ ᡤᡡᠨᡞᠨ ᠸᡝᠷᡝᡧᡝᡥᡝ ᠪᡞᠴᡞ , ᡨᡝᠨᡨᡝᡣᡝ ᠠᠮᠪᠠ
ᡠᡫᠠᠷᠠᠷᠠᡣᡡ ᠪᡞᡥᡝ 。 ᠮᡞᠨᡞ ᡪᡠᠸᡝ ᠠᡥᡡᠨ ᡤᡝᠮᡠ ᡠᠰᡞᠰᠠ ᠪᡞᡥᡝ 。 ᡝᠮᡠ ᠨᡞᠶᠠᠯᠮᠠᡞ ᠪᠠᡞᡨᠠ ᠣᠴᡞ ,
ᡤᡝᠮᡠᠨᡞ ᡪᠠ ᠪᡞᡥᡝ , ᡤᡝᠷᡝᠨ ᠨᡞᠶᠠᠯᠮᠠᡞ ᠪᠠᡞᡨᠠ ᠣᡫᡞ , ᡞᠴᡞᡥᡞᠶᠠᠷᠠ ᡩᡝ ᡪᠠᠴᡞ ᠮᠠᡢᡤᠠ 。 ᡪᡠᠯᡤᡝᡞ
ᡫᠣᠨᡩᡝ , ᡝᠮᡠ ᡨᠣᡣᠰᠣ ᡩᡝ ᡝᠮᡠ ᠰᠠᡞᡣᠠᠨ ᡤᡞᠷᡠ ᠰᠠᠷᡤᠠᠨᡪᡠᡞ ᠪᡞᠮᠪᡞ 。 ᠪᠣᡞᡤᠣᠨ ᡨᠣᠮᡝ ᡩᡝᠨᡩᡝᠮᡝ ᠪᡠᡥᡝ
ᠮᠣᠷᡞᠨ ᡝᠮᡣᡝ , ᠰᡝᡪᡝᠨ ᡝᠮᡣᡝ , ᡨᡝᠮᡝᠨ ᡝᠮᡣᡝ 。 ᡨᡝᠰᡝ ᡩᡝ ᡤᡞᠶᠠᠨ ᡞ ᡞᠴᡞᡥᡞᠶᠠᠷᠠ ᠪᠠᡞᡨᠠ ᠪᡝ ᡝᠮᡣᡝ
ᡝᠮᡣᡝᠨ ᡞ ᡤᡝᡨᡠᡣᡝᠯᡝᠮᡝ ᠠᡫᠠᠪᡠᡥᠠ 。 ᡝᠮᡣᡝ ᡝᠮᡣᡝᠨ ᡞ ᡨᡠᠴᡞᠮᡝ ᠶᠠᠪᡠᡥᠠ 。 ᡩᡠᡞᠴᡞ ᠪᡞᠯᡤᠠᠨ ᡤᡠᠪᠴᡞ
ᡤᡠᠷᡠᠨ ᡞ ᡣᠠᡨᡠᠷᡝᠪᡠᠨ ᡞᠰᠠᠷᡞᠨ ᡩᡝ , ᡤᡠᠮᡝᡞᡪᡝᠨ ᡰᡠᡤᡠᠸᠠᡢ ᠨᡞᠷᡠ ᠪᡝᠷᡞ ᡤᠠᠪᡨᠠᠷᠠ ᠮᡝᡣᡨᡝᠨ ᡩᡝ ᡠᡪᡠ
ᡤᠠᡞᡥᠠ 。 ᠪᡞ ᠪᡝᡞᡪᡞᡢ ᡩᡝ ᡠᡪᡠᡞ ᠮᡠᡩᠠᠨ ᡪᡞᠮᠪᡞ 。 ᡨᡝᠷᡝᡞ ᡨᠠᠴᡞᠨ ᡨᡝᠰᡝᡞ ᠪᠠᠨᠰᡝ ᡩᡝ , ᡠᡪᡠ ᠸᠠᡣᠠ
ᠣᠴᡞ ᡤᡝᠯᡞ ᡪᠠᡞ ᠣᠮᠪᡞ 。 ᡞᠯᠠᠨᠣᡫᡞ ᠠᡞᠪᡞᡩᡝᠷᡞ ᡪᡞᡥᡝᡠ ? ᠰᡠᠸᡝ ᡪᡠᠸᡝᠨᠣᡫᡞ ᠴᡞᠮᠠᠷᡞ ᡝᠷᡩᡝ ᠪᡠᡩᠠᡞ
ᠠᠮᠠᠯᠠ , ᠰᡝᡪᡝᠨ ᡩᡝ ᡨᡝᡫᡞ ᡣᡠᠪᡠᠨ ᡨᡠᡢᡤᡞᠶᡝᠮᡝ ᡤᡝᠨᡝ 。 ᡞᠯᠠᠨᠣᡫᡞ ᡝᠮᡠ ᠮᡠᡪᡞᠨ , ᠰᡠᠸᠠᠶᠠᠨ ᠪᠣᡞᡥᠣᠨ
ᡞᠨᡠ ᠠᡞᠰᡞᠨ ᠣᠮᠪᡞ 。 ᠠᡣᡩᠠᠴᡠᠨ ᠮᡠᡪᡞᠯᡝᠨ ᡨᠠᡢᡤᡡ ᡠᠪᡠ ᠪᡞᠮᡝ ᡨᡠᡧᠠᠨᡠᠨ ᠪᡝ ᠠᠯᡞᠮᡝ ᡤᠠᡞᠮᠪᡞ 。 ᡨᡝᠷᡝ
ᡨᠠᠴᡞᠨ ᠰᠠᠷᠠᠰᡠ ᡝᠷᡩᡝᠮᡠ ᠮᡠᡨᡝᠨ ᠮᡞᠨᠴᡞ ᡪᡠᠸᠠᠨ ᡠᠪᡠ ᡫᡠᠯᡠ 。 ᡞᠯᠠᠨ ᡠᠪᡠ ᠨᡞᠶᠠᠯᠮᠠ ᡩᡝ ᠠᡩᠠᠯᡞᡧᠠᠮᠪᡞ
, ᠨᠠᡩᠠᠨ ᡠᠪᡠ ᡥᡠᡨᡠ ᡩᡝ ᠠᡩᠠᠯᡞᡧᠠᠮᠪᡞ 。 ᡝᠮᡠ ᠠᠮᠪᠠ ᡤᠠᡧᠠᠨ ᡨᠣᡣᠰᠣ ᡩᡝ ᠮᡠᠷᡠᡧᡝᠮᡝ ᡠᡩᡠ ᡨᠠᡢᡤᡡ
ᠪᠣᡞᡤᠣᠨ ᠪᡞ 。 ᠮᡞᠨᡞ ᡝᠶᡠᠨ ᠪᠣᡠ ᡩᡝ ᠰᡠᠰᠠᡞ ᡫᡠᠨᠴᡝᠷᡝ ᠴᠣᡣᠣ ᠨᡞᠶᡝᡥᡝ ᠪᡞ , ᡥᠣᠨᡞᠨ ᠨᡞᠨᡪᡠ ᡩᡝ
ᡥᠠᠮᡞᠮᠪᡞ , ᡞᡥᠠᠨ ᡞᠨᡠ ᠣᠷᡞᠨ ᡩᡝ ᡞᠰᡞᠮᠪᡞ 。 ᠨᡝ ᡩᡞᠶᠠᠨ ᠨᠠᡠ ᡞ ᡥᡡᡩᠠ ᠠᠮᠪᠠ ᠮᡠᠷᡠ ᡞᠯᠠᠨ ᡩᡠᡞᠨ
ᠮᡞᡢᡤᠠᠨ ᠶᡠᠸᠠᠨ ᡧᡠᠷᡩᡝᠮᡝ ᡞᠰᡞᠮᠪᡞ 。 ᠮᡝᠨᡞ ᡪᡠᠸᡝ ᠨᡞᠶᠠᠯᠮᠠᡞ ᠪᡞᠶᠠ ᡨᠣᠮᡝ ᠪᠠᡥᠠᠷᠠ ᠴᠠᠯᡞᠶᠠᠨ ᠪᠠᠨᡪᡞᠨ
ᡩᡝ ᡨᡝᠰᡠᠮᠪᡞ 。 ᠠᠪᡣᠠᡞ ᠸᡝᡥᡞᠶᡝᡥᡝ ᡞ ᠣᠷᡞᠨ ᡠᠶᡠᠴᡞ ᠠᠨᡞᠶᠠ ᡩᡠᡞᠨ ᠪᡞᠶᠠᡞ ᡪᡠᠸᠠᠨ ᡪᠠᡞ ᡪᡠᠸᠠᠨ ᡠᠶᡠᠨ
ᡩᡝ , ᡞᠯᠠᠨ ᠮᡞᡢᡤᠠᠨ ᡫᡠᠨᠴᡝᠷᡝ ᠰᡞᠪᡝ ᡠᡣᠰᡠᠷᠠᡞ ᠴᠣᡠᡥᠠ ᡞᠷᡤᡝᠨ ᡥᡝᠰᡝᡞ ᠮᡠᡣᡨᡝᠨ ᡩᡝᠷᡞ ᡞᠯᡞ ᠴᡞ
ᡤᡠᠷᡞᠨᡪᡞᡥᡝ 。 ᡠᡥᡝ ᠰᡠᠴᡠᡢᡤᠠ ᡝᠮᡠ ᠮᡞᡢᡤᠠᠨ ᡠᠶᡠᠨ ᡨᠠᡢᡤᡡ ᡩᡝᡥᡞ ᡠᠶᡠᠴᡞ ᠠᠨᡞᠶᠠ ᡪᡠᠸᠠᠨ ᠪᡞᠶᠠᡞ ᡞᠴᡝ
ᡩᡝ ᡪᡠᡢ ᡥᡡᠸᠠ ᠨᡞᠶᠠᠯᠮᠠ ᡞᠷᡤᡝᠨ ᡤᡠᡢ ᡥᡝ ᡬᠣ ᡞᠯᡞᠮᡝ ᡧᠠᡢᡤᠠᡥᠠ 。 ᡠᡩᡠᡩᡠ ᠮᠠᠷᡞ ᡪᡞᡫᡞ , ᡧᡠᠸᡝ
ᠪᠠᡥᠠᡫᡞ ᡩᡝᠷᡝ ᠠᠴᠠᡥᠠᡣᡡ 。 ᡞᠯᠠᠴᡞ ᠨᡞᠷᡠᡞ ᠠᠮᠪᠠ ᡠᠯᠠᠨ ᡞ ᡝᠮᡠ ᡤᡞᠷᡞᠨ ᠪᠠ , ᠮᡠᡩᠠᠨ ᡩᠠᠷᡞ ᠮᡠᡣᡝᡞ
ᡤᠠᠰᡥᠠᠨ ᡩᡝ ᡨᡠᡧᠠᠮᠪᡞ 。 ᡤᡠᠪᠴᡞ ᡤᡠᠷᡠᠨ ᡞ ᠰᡞᠪᡝ ᡠᡣᠰᡠᠷᠠᡞ ᠨᡞᠶᠠᠯᠮᠠ ᠠᡢᡤᠠᠯᠠ , ᠮᡠᠷᡠᡧᡝᠮᡝ ᡪᡠᠸᠠᠨ
ᡪᠠᡣᡡᠨ ᡨᡠᠮᡝᠨ ᡫᡠᠨᠴᡝᠮᠪᡞ 。 ᡨᡝᠰᡝ ᡪᡞᡢ ᠠᠮᡤᠠᠮᡝ ᡞᠯᡞᡥᠠᠪᡞ 。 ᠰᡞ ᡨᡝᡞᡣᡝ ᠶᠠᠪᡠᠮᡝ ᠰᠠᡣᠠ , ᠰᡞᠨᡞ
ᠠᡥᡡᠨ ᡩᡝᠷᡞᠪᡠᡥᡝ 。 ᡨᡝᠰᡝ ᡪᡞᡢ ᠠᠮᡤᠠᠮᡝ ᡞᠯᡞᡥᠠᠪᡞ 。 ᡪᡞᡢ ᡤᡝᠨᡝᡣᡞ ᠰᡝᠷᡝ ᠰᡞᡩᡝᠨᡩᡝ ᠠᡤᠠ ᠠᡤᠠᠮᡝ
ᡩᡝᠷᡞᠪᡠᡥᡝ 。 ᠰᡞ ᡨᡝᡞᡣᡝ ᠶᠠᠪᡠᠮᡝ ᠰᠠᡣᠠ , ᠰᡞᠨᡞ ᠠᡥᡡᠨ ᡠᡨᡥᠠᡞ ᡪᡞᡥᡝ 。 ᡝᠨᡝᡢᡤᡞ ᡨᠠᡣᠠ ᡝᠷᡤᡝᡫᡞ ,
ᠴᡞᠮᠠᠷᡞ ᡪᠠᡞ ᡤᡝᠨᡝᡣᡞ 。 ᡝᠷᡝ ᠰᠠᠷᡤᠠᠨᡪᡠᡞ ᡨᡝᡞᡣᡝ ᡨᡝᡞᡣᡝ ᡣᡠᠸᠠᠷᡞᠶᠠᡢᡤᠠ ᡝᡨᡠᡣᡠ ᡥᠠᠯᠠᠮᡝ ᡝᡨᡠᠮᠪᡞ 。
ᡨᡝᠷᡝᡞ ᠪᠠᠨᡞᠨ ᡤᡞᠷᡠ ᡝᠯᡩᡝᡢᡤᡝ ᡫᡞᠶᠠᡢᡤᠠ , ᠠᡢᡤᠠ ᠰᡝᠨᠴᡝᡥᡝ ᡩᠠᠴᡠᠨ ᠰᠠᡞᠨ ᡩᡝ , ᠪᡞ ᠮᡠᡪᠠᡣᡡ ᠪᡠᠶᡝᠮᡝ
ᡨᡠᠸᠠᡥᠠ 。 ᠶᠠᠷᡥᡡᡩᠠᠷᠠ ᡠᠷᠰᡝ ᡨᠠᡫᡠᠯᠠᠷᠠ ᡪᡠᡤᡡᠨ ᠪᡝ ᠠᠮᠪᡠᠯᠠ ᠨᡝᡞᠮᡝ , ᡨᠣᡣᡨᠣᡫᡞ ᡞᠨᡩᡝ ᠠᠮᠪᡠᠯᠠ
ᡨᡠᠰᠠᡢᡤᠠ ᠪᠠᠪᡞ 。 ᠠᡤᠠ ᡝᠯᡝᡞ ᠠᠮᠪᠠᠷᠠᠮᡝ , ᡝᡩᡠᠨ ᡥᡝᠨᡞ ᠠᡪᡞᡤᡝ ᠣᡥᠣ 。 ᡨᡠᠸᠠᠷᠠ ᡩᡝ ᠨᠣᡣᠠᡞ ᡪᠠ
ᠣᡣᡞᠨᡞ , ᡞᠴᡞᡥᡞᠶᠠᠷᠠ ᡩᡝ ᠠᠰᡠᠷᡠ ᡪᠠ ᠸᠠᡣᠠ 。 ᡤᡝᠷᡝᠨ ᡤᡝᠮᡠ ᡞᠰᠠᠨ ᡩᡝ ᡪᡞᡥᡝ , ᡩᠠᠮᡠ ᡣᡞᠴᡝᡧᠠᠨ
ᠪᠠᡞᡨᠠ ᠪᡞᡫᡞ ᡧᠣᠯᠣ ᠪᠠᡞᡥᠠ 。 ᡠᡥᡝᡞ ᠮᡠᡪᡞᠯᡝᠨ ᡠᡥᡝᡞ ᡝᠷᡩᡝᠮᡠ ᡞ ᡪᠠᠰᡝᡞ ᡪᡝᠴᡝᠨ ᠪᡝ ᡞᠯᡞᠪᡠᠮᡝ ᠠᠷᠠᠮᡝ
, ᡪᠠᠰᡝᡞ ᡪᡝᠴᡝᠨ ᠪᡝ ᡣᠠᠷᠮᠠᡨᠠᠮᠪᡞ 。 ᡨᠠᠴᡞᠨ ᡤᡠᠴᡠᠰᠠ ᡤᡞᠶᠠᠨ ᡞ ᡞᠰᡥᡠᠨᡩᡝ ᠠᡞᠰᡞᠯᠠᠮᡝ ᡞᠰᡥᡠᠨᡩᡝ
ᡥᠠᡞᠷᠠᠴᡞ ᠠᠴᠠᠮᠪᡞ 。 ᡤᡝᠯᡞ ᡝᠮᡠ ᠠᠨᡞᠶᠠ ᠣᡥᠣ 。 ᡝᠮᡠ ᡤᡠᡢ ᠴᠠᠨ ᡩᠠᡢ ᠶᡠᠸᠠᠨ ᠣᡥᠣ ᠨᡞᠶᠠᠯᠮᠠ ,
ᡠᠷᡠᠨᠠᡣᡡ ᡞᠨᡞ ᠪᡝᠶᡝᡞ ᠠᡞᠰᡞ ᡣᠣᡣᡞᠷᠠᠷᠠ ᡪᠠᠪᡧᠠᠷᠠ ᡠᡫᠠᠷᠠᠷᠠ ᠪᡝ ᡥᡝᠨᡞ ᠪᠣᡩᠣᠷᠠᡣᡡ 。 ᠮᡞᠨᡞ ᡝᠷᡝ
ᡤᡡᠨᡞᠨ ᡪᠠᡫᠠᡥᠠᡢᡤᡝ ᡝᠮᡠ ᡞᠨᡝᡢᡤᡞ ᡨᡝᡞᠯᡝ ᠸᠠᡣᠠ 。 ᡞᠯᡞ ᠰᡝᡫᡠ ᡩᡠᠷᡠᡢᡤᠠ ᠠᠮᠪᠠ ᡨᠠᠴᡞᡣᡡ ᡩᡝ ᠨᡝ
ᠪᡞᠰᡞᠷᡝ ᡨᠠᠴᡞᠰᡞ , ᠠᠮᠪᠠ ᠮᡠᠷᡠ ᡠᡥᡝᠷᡞ ᠨᠠᡩᠠᠨ ᠮᡞᡢᡤᠠᠨ ᡫᡠᠨᠴᡝᠮᠪᡞ 。 ᠪᡠᡩᠠ ᡪᡝᡣᡝ ᠮᠠᡢᡤᡞ ᡫᡠᡥᠠᠯᡞ
ᡨᡝᠶᡝᠷᡝ ᠴᡞᡥᠠᡣᡡ , ᡠᡨᡥᠠᡞ ᠰᡠᠨᡪᠠ ᡞᠯᠠᠨ ᠨᡞᠶᠠᠯᠮᠠ ᡝᠮᠪᠠᡩᡝ ᠠᠴᠠᡫᡞ , ᡨᡝᡞᠰᡠ ᡨᡝᡞᠰᡠ ᠰᠠᠷᡧᠠᠮᡝ
ᡨᡠᠸᠠᠮᡝ ᡤᡝᠨᡝᡥᡝ 。 ᡞᠨᡞ ᠶᠠᠪᡠᠨ ᡪᡠᡣᡝᠨ ᡩᡝ ᡤᡠᠴᡠ ᡤᡝᠮᡠ ᠴᡠᠨ ᡞ ᠠᠯᡩᠠᡢᡤᠠ ᠣᡥᠣ 。 ᡨᠠᠴᡞᠰᡞᠰᠠ
ᡠᠷᡝᠪᡠᠰᡠ ᠪᡝ ᡝᠮᡣᡝ ᡝᠮᡣᡝᠨ ᡞ ᡤᡞᠶᠠᠨ ᡫᡞᠶᠠᠨ ᡞ ᠠᠷᠠᠮᡝ ᠸᠠᡪᡞᡫᡞ , ᡠᠯᠠᠨ ᡠᠯᠠᠨ ᡞ ᠰᡝᡫᡠ ᡩᡝ ᠠᡫᠠᠪᡠᠮᡝ
ᠪᡠᡥᡝ 。 ᡨᡝᠷᡝ ᡩᡝᠷᡝᡨᡠ ᠪᡝ ᡪᠣᠷᡨᠠᡞ ᡝᡫᡠᠯᡝᡫᡞ , ᡣᡝᠮᡠᠨᡞ ᠸᠠᡣᠠ ᠸᠠᡣᠠᡞ ᡤᡡᠸᠠ ᠨᡞᠶᠠᠯᠮᠠ ᠪᡝ
ᠮᡠᠷᡞᠪᡠᠮᡝ ᠪᡝᠯᡝᠮᠪᡞ 。 ᡞᠰᠠᠨ ᡩᡝ ᡝᡢᡤᡝᠯᡝᠨᡪᡞᠷᡝ ᡫᡠᠨᡩᡝᠰᡞᠰᠠ , ᠰᡞᠷᠠᠨ ᠰᡞᠷᠠᠨ ᡞ ᡞᠰᡞᠨᠠᠮᡝ ᡪᡞᡫᡞ ,
ᠮᡝᠨᡞ ᠮᡝᠨᡞ ᡨᠠᡨᠠᠷᠠ ᡣᡠᠷᡝᠨ ᡩᡝ ᡝᠷᡤᡝᠨᡠᡥᡝ 。 ᡤᡝᠮᡠ ᡪᡠᠯᡤᡝᠴᡞ ᡠᠯᠠᠨ ᡠᠯᠠᠨ ᡞ ᡠᠯᠠᠪᡠᠨᡪᡞᡥᡝ ᡨᠠᠴᡞᠨ 。
ᠠᠯᡞᠨ ᠠᠨᡨᡠ ᡩᡝ ᡥᠠᠴᡞᠨ ᡥᠠᠴᡞᠨ ᡞᠯᡥᠠ ᠪᡞᠷᡝᠮᡝ ᡫᡞᡨᡥᡝᡫᡞ , ᠠᠯᡥᠠ ᠪᡠᠯᡥᠠ ᡪᠠᠴᡞ ᡥᠣᠴᡞᡣᠣᠰᠠᡣᠠ 。
ᡨᡝᠷᡝᡞ ᠨᡞᠮᡝᡣᡠ ᠪᡝ ᡨᡝ ᡨᡠᠸᠠᡥᠠ ᡩᡝ , ᠴᡠᠨ ᠴᡠᠨ ᡞ ᡩᠠ ᠠᠨ ᡞ ᠣᡥᠣᠪᡞ 。 ᡣᡞᠴᡝᠨ ᡫᠠᠴᠠᡫᡞ , ᡨᠠᠴᡞᠨ
ᡤᡠᠴᡠᠰᡝ ᠪᡝᠷᡞ ᠪᡝᠷᡞ ᠪᡠᡩᠠᠯᠠᠮᡝ ᡤᡝᠨᡝᡥᡝ 。 ᠰᠠᠷᡤᠠᠨᡪᡠᡞ ᠠᠰᡞᡨᠠ ᠪᡝ ᡤᠣᠷᠣ ᡩᡝᠷᡞ ᡥᠣᡞᠯᠠᠴᠠᠴᡞ , ᠠᠪᠰᡞ
ᡨᡠᠸᠠᠴᡞ ᠠᠪᠰᡞ ᠪᠣᠯᡤᠣ ᡞᠴᠠᡢᡤᠠ 。 ᡝᠷᡝ ᠪᡞᡨᡥᡝ ᡠᠮᡝᠰᡞ ᡥᡡᠮᠠᡢᡤᠠ , ᠠᡞᠨᠴᡞ ᠰᡞᠨᡞ ᡤᡠᠰᡠᠴᡠᠷᡝ ᠮᡠᡪᡞᠯᡝᠨ
ᠪᡝ ᡨᠣᡠᡣᠠᠪᡠᠮᡝ ᠮᡠᡨᡝᠮᠪᡞ ᡩᡝᠷᡝ 。 ᠰᡝᡫᡠ ᡩᠠᠷᡠᡥᠠᡞ ᠰᡠᠸᡝᠮᠪᡝ ᡨᠠᠴᡞᡥᡞᠶᠠᠮᡝ ᡤᡞᠰᡠᠷᡝᠷᡝᡢᡤᡝ , ᠮᠠᡢᡤᠠᡞ
ᡞᠪᡝᡩᡝᡣᡞᠨᡞ ᠰᡝᠷᡝᡢᡤᡝ ᡣᠠᡞ , ᠠᡞᠰᡝᠮᡝ ᡠᠷᡠᡞ ᡣᠠᠨᠠᡤᠠᠨ ᠠᠷᠠᠮᡝ ᠪᡠᠯᠴᠠᡫᡞ ᡪᡞᠷᠠᡣᡡ ᠨᡞ ? ᡞᠨᡝᡢᡤᡞ
ᡩᡠᠯᡞᠨ ᡩᡝ ᡤᠠᡞᡨᠠᡞ ᡤᠠᡞᡨᠠᡞ ᠠᠮᠪᠠ ᡝᡩᡠᠨ ᡩᡝᡣᡩᡝᡣᡝ 。 ᡝᠷᡝ ᠠᡞ ᡨᡠᠷᡤᡠᠨ ᠨᡞ ? ᡝᠷᡝ ᠠᡞ ᡪᠠᡣᠠ ᠨᡞ ?
ᡨᡝᡨᡝᠨᡩᡝᠷᡝ ᠪᡝᠶᡝ ᡩᡝ ᡫᡞ ᠪᡞᡫᡞ , ᠠᡞᠨᡠ ᡠᠷᡝᠪᡠᠰᡠ ᠪᡝ ᠠᠷᠠᠷᠠᡣᡡ ᠨᡞ ? ᠶᠠ ᠸᡝ ᡩᡝ ᡥᠠᡥᡞ ᠴᠠᡥᡞ
ᠪᠠᡞᡨᠠ ᠠᡣᡡ ᠨᡞ ? ᡝᠷᡝ ᠪᠠᡞᡨᠠ ᠪᡝ ᠪᡞ ᠠᡞᠨᡠ ᡩᠣᠨᡪᡞᡥᠠᡣᡡ ᠨᡞ ? ᡝᠷᡝ ᠰᠠᡞᠨ ᠪᠠᡞᡨᠠ ᠸᠠᡣᠠ ᠨᡞᡠ ?
ᠰᠠᡞᠮᠪᡠ ᠠᡤᡠ ᡠᠷᡠᠮᠴᡞ ᡩᡝᠷᡞ ᠪᡝᡩᡝᠷᡝᠨᡪᡞᡥᡝ ᠨᡞᡠ ? ᠰᡞ ᠪᠣᡠᠴᡞ ᠪᡝᡩᡝᠷᡝᡥᡝᡣᡡ ᡤᠣᡞᡩᠠᡥᠠ ᠪᠠ ? ᠰᡠᠸᡝ
ᡨᠠᠴᡞᡣᡡ ᡞᠰᠠᡥᠠ ᠪᠠ ? ᠸᡝᡞᠯᡝᠷᠠᠨ ᡞᡪᡞᠰᡥᡡᠨ ᡩᡝᠷᡝ ? ᠠᡞᠨᠴᡞ ᠠᡞᡫᡞᠨᡞ ᡞᠰᡞᠨᠠᡥᠠ ᡩᡝᠷᡝ ? ᡨᡝᠷᡝ
ᠮᠠᡢᡤᠠᡞ ᠠᡢᡤᠠᡞ ᠴᠠᡢᡤᡞ ᡤᡞᠰᡠᠷᡝᠷᡝ ᡩᠠᠪᠠᠯᠠ 。 ᡞᠷᡤᡝᠪᡠᠨ ᡞᠷᡤᡝᠪᡠᠮᡝ ᡤᡞᡢᠰᡞᠷᡝᡢᡤᡝ , ᠮᠠᡢᡤᠠᡞ ᡞᠨᡞ
ᡣᡞᡩᡠᠨ ᡪᠣᡢᡣᠣ ᡪᠠᡞ ᡤᡞᡢᡣᠠᡥᠠᠨ ᠮᡠᡪᡞᠯᡝᠨ ᠪᡝ ᡨᠣᠴᡞᠪᡠᠷᡝ ᡩᠠᠪᠠᠯᠠ 。 ᠣᡪᠣᠷᠠᡣᡡ ᠪᠠᡞ ! ᡤᡝᠨᡝᠷᠠᡣᡡ ᠣᡣᡞ
ᠪᠠᡞ ! ᠠᠮᠰᡞ ᠪᡝᡩᡝᠷᡝᡣᡞ ᠪᠠᡞ ! ᡪᡠᠸᡝ ᡤᡞᠰᡠᠨ ᡫᡠᠯᡠ ᡤᡞᠰᡠᠷᡝᡥᡝᡢᡤᡝ , ᠮᠠᡢᡤᠠᡞ ᠨᡞᠶᠠᠯᠮᠠ ᠪᡝ
ᡨᠠᡫᡠᠯᠠᠷᠠ ᡩᠠᠪᠠᠯᠠ 。 ᡨᡝᠷᡝ ᠪᠠᡞᡨᠠ ᠠᡞᠨᠴᡞ ᡧᠠᡢᡤᠠᡥᠠ ᠠᡞᠰᡝ 。 ᠮᡞᠨᡞ ᡪᠠᠰᡞᡤᠠᠨ ᠪᡝ ᠠᡞᠨᠴᡞ
ᠪᠠᠷᡤᡞᠶᠠᠮᡝ ᠪᠠᡥᠠᡥᠠᡣᡡ ᠠᡞᠰᡝ ? ᠠᡞᠨᠴᡞ ᡥᡞᠷ ᠠᠮᡤᠠᡫᡞ , ᠨᡝ ᡥᠣᠨᠣ ᡤᡝᡨᡝᡥᡝᡣᡡ ᠠᡞᠰᡝ 。 ᠮᡞᠨᡞ ᠪᠠᠨᠰᡝ
ᡞ ᡨᠠᠴᡞᠰᠠ , ᡝᠮᡝᠮᡠ ᡞᠯᡞ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᡨᠠᠷᠪᠠᡣᡨᠠᡞ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᠰᠠᡥᠠᠯᡞᠶᠠᠨ
ᡠᠯᠠ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᡤᡞᠷᡞᠨ ᡤᠣᠯᠣ ᡩᡝᠷᡞ ᡪᡞᡥᡝᠪᡞ , ᡝᠮᡝᠮᡠ ᡥᡝ ᠨᠠᠨ ᡤᠣᠯᠣ ᡩᡝᠷᡞ ᡪᡞᡥᡝᠪᡞ ,
ᡝᠮᡝᠮᡠ ᠮᡠᡣᡨᡝᠨ ᡩᡝᠷᡞ ᡪᡞᡥᡝᠪᡞ , ᡝᠷᡝᠪᡝ ᠰᡠᠨᡪᠠ ᡨᡝᡢᡤᡞᠨ ᡩᡠᡞᠨ ᠮᡝᡩᡝᠷᡞ ᠴᡞ ᡞᠰᠠᠨᡩᡠᠮᡝ ᡪᡞᡥᡝ ᠰᡝᠴᡞ
ᠣᠮᠪᡞ 。 ᠪᡞ ᡩᠣᠪᠣᠷᡞ ᠪᡝᠶᡝ ᡠᠷᡝᠪᡠᠷᡝ ᡣᡞᠴᡝᠨ ᠪᡝ ᠪᠠᡞᠴᠠᠮᡝ ᡨᡠᠸᠠᠴᡞ , ᡝᠮᡝᠮᡠᡢᡤᡝ ᡠᠷᡝᠪᡠᠰᡠ
ᠠᠷᠠᠮᠠᡥᠠᠪᡞ , ᡝᠮᡝᠮᡠᡢᡤᡝ ᡪᡠᠯᡝᠨ ᡥᡡᠯᠠᠮᠠᡥᠠᠪᡞ , ᡝᠮᡝᠮᡠᡢᡤᡝ ᡩᡞᠶᠠᠨᡧᡞ ᡨᡠᠸᠠᠮᠠᡥᠠᠪᡞ , ᡝᠮᡝᠮᡠᡢᡤᡝ
ᡣᡞᡣᡞ ᡣᠠᡣᠠ ᠰᡝᠮᡝ ᡞᠨᡪᡝᠮᡝ ᡝᡫᡞᠮᠠᡥᠠᠪᡞ 。 ᠮᡞᠨᡞ ᡪᡠᡞ ᠪᡝᡞᡪᡞᡢ ᡩᡝ ᠪᡞᡫᡞ , ᡝᡞᠴᡞ ᡪᡠᠸᡝ ᡞᠯᠠᠨ ᠠᠨᡞᠶᠠ
ᡩᡝ , ᡝᡞᠴᡞ ᡩᡠᡞᠨ ᠰᡠᠨᡪᠠ ᠠᠨᡞᠶᠠ ᡩᡝ , ᡝᠮᡩᠠᠨ ᠪᠣᡠᠴᡞ ᠪᡝᡩᡝᠷᡝᠮᠪᡞ 。 ᡝᠮᡠ ᠪᠠᠨᠰᡝ ᡞ ᡩᠣᠷᡤᡞ ᡩᡝ ,
ᡝᠮᠪᡞᠴᡞ ᡫᡠᠯᡠ ᠰᠠᡞᠨ ᡨᠠᠴᡞᠷᡝᡢᡤᡝ , ᡝᠮᠪᡞᠴᡞ ᠯᠠᠪᡩᡠ ᠴᠠᠯᠠᠪᡠᠷᡝᡢᡤᡝ , ᡤᡝᠮᡠ ᠪᡝᠶᡝᡞ ᡥᡡᠰᡠᡨᡠᠯᡝᠷᡝ
ᡣᡝᠮᡠᠨ ᡞ ᡥᠠᠷᠠᠨ ᡣᠠᡞ 。 ᠪᠠᡞᡨᠠᡞ ᠠᠮᠠᠯᠠ ᡪᠠᠪᠴᠠᠷᠠ ᠠᡢᡤᠠᠯᠠ , ᡩᡝᠷᡞᠪᡠᠷᡝ ᠣᡢᡤᠣᠯᠣ ᡩᠣᡞᡤᠣᠮᡧᠣᠷᠣ ᡩᡝ
ᡞᠰᡞᠷᠠᡣᡡ 。 ᠮᡞᠨᡞ ᠰᡝᡫᡠ ᡠᡩᡠ ᠶᠠᠷ ᠰᡝᠮᡝ ᡞᠯᠠᠨ ᡝᠷᡞᠨ ᡣᡞᠴᡝᠨ ᡪᡞᠶᠠᡢᠨᠠᡥᠠ ᠰᡝᠮᡝ , ᡠᠮᠠᡞ ᡧᠠᡩᠠᠮᡝ
ᠴᡠᡣᡠᡥᡝ ᡨᡠᠶᡝᠮᠪᡠᠨ ᠠᡣᡡ 。 ᠪᡞ ᠪᡝᠶᡝ ᠨᡞᠮᡝᠮᡝ ᠣᡫᡞ , ᡣᡞᠴᡝᠨ ᡩᡝ ᡤᡝᠨᡝᠮᡝ ᠮᡠᡨᡝᡥᡝᡣᡡ 。 ᠪᡞ ᡠᡩᡠ
ᡞᠮᠪᡝ ᡥᡠᡢᡣᡝᠷᡝᠮᡝ ᠪᡠᠶᡝᠷᡧᡝᠮᠪᡞ ᠰᡝᠴᡞᠪᡝ , ᡩᠠᠮᡠ ᠮᡠᡪᡞᠯᡝᠨ ᡩᠣᠷᡤᡞ ᡤᡞᠰᡠᠨ ᠪᡝ ᠠᡢᡤᠠ ᠨᡝᡞᠷᡝ ᡩᡝ
ᠮᠠᡢᡤᠠᡧᠠᠮᠪᡞ 。 ᠮᡞᠨᡞ ᠰᡝᡫᡠ ᡞ ᠪᡝᠶᡝ ᡩᡠᠷᠰᡠᠨ ᡨᡝᠨᡨᡝᡣᡝ ᠰᠠᡞᠨ ᠸᠠᡣᠠ ᠪᡞᠮᡝ , ᡞᠨᡝᡢᡤᡞ ᡩᠠᠷᡞ ᠸᡝᡞᠯᡝᠨ
ᡩᡝ ᡝᠷᡞᠨ ᡩᡝ ᠠᠴᠠᠪᡠᠮᡝ ᡪᡞᠮᠪᡞ 。 ᡠᡩᡠ ᡨᠠᠴᡞᡣᡡ ᡩᡝ ᡩᠣᠰᡞᠮᡝ ᠪᡞᡨᡥᡝ ᡥᡡᠯᠠᡥᠠᡣᡡ ᠪᡞᠴᡞᠪᡝ , ᡞᠨᡠ ᡞᠨᡞ
ᡝᠷᡩᡝᠮᡠ ᡫᡠᠨᡞᠶᠠᡤᠠᠨ ᡤᡝᠷᡝᠨ ᠴᡞ ᠴᠣᠯᡤᠣᠷᠣᡣᠣ 。 ᠰᡠᠨᡪᠠᠴᡞ ᠨᡞᠷᡠ ᡩᡝ ᠪᡞᡥᡝ ᡪᡠᡣᡨᡝᡥᡝᠨ ᠪᡝ " ᡤᠣᠷᠣᡣᡞ
ᠪᡝ ᡝᠯᡥᡝᠨᡝᠪᡠᠷᡝ ᡪᡠᡣᡨᡝᡥᡝᠨ " ᠰᡝᠮᡝ ᡤᡝᠪᡠᠯᡝᠮᠪᡞ 。 ᠰᡝᡞᠪᡝᠨᡞ ᠴᡞ ᠰᡞᠪᡝ ᡠᡣᠰᡠᠷᠨ ᠪᡝ "
ᡠᠪᠠᠯᡞᠶᠠᠮᠪᡠᠰᡞ " ᡠᡣᠰᡠᠷᠠ ᠰᡝᠮᡝ ᡨᡠᡣᡞᠶᡝᠴᡝᠮᠪᡞ 。 ᡤᠣᠷᠣ ᠣᠮᠣᠯᠣ ᠰᠠᠷᡤᠠᠨᡪᡠᡞ ᡞ ᡤᡝᠪᡠ ᠪᡝ " ᠰᡞᠨᠠ
" ᠰᡝᠮᡝ ᡤᡝᠪᡠᠯᡝᡥᡝᠪᡞ 。 ᡤᡠᡪᡞᠨᠠᠨ ᠣᠴᡞ ᠰᡞᠪᡝ ᡠᡣᠰᡠᠷᠠᡞ ᡤᡝᠪᡠ ᠠᠯᡤᡞᡣᠠ ᠠᠷᠠᠰᡞ ᡪᠠᡞ ᡞᠷᡤᡝᠪᡠᠰᡞ 。
ᠪᡝᡞᡪᡞᡢ ᡠᡨᡥᠠᡞ ᠮᠠᡫᠠᡤᡠᠷᡠᠨ ᡞ ᡤᡝᠮᡠᠨ 。 ᠠᡤᠠ ᡝᠮᡠ ᡩᡠᠪᡝᡞ ᡩᠠᠮᡝ ᡞᠯᡞᠨᡪᠠᠷᠠᡣᡡ 。 ᡥᠠᡞᠯᠠᠨ ᡝᡩᡠᠨ ᡞ
ᡞᠴᡞ ᠯᠠᠰᡞᡥᡞᠪᡠᠮᠪᡞ 。 ᠸᡝ ᠮᡠᠰᡝᡞ ᠰᡝᠯᡥᡝᠨ ᠪᡝ ᠮᡠᡣᠰᠣᠯᠣᠮᡝ ᠪᡠᡥᡝ ? ᠰᡠᠸᡝ ᡠᠷᡠᠨᠠᡣᡡ ᡣᡞᠴᡝᠮᡝ ᡨᠠᠴᡞ 。
ᡨᡝᠰᡝ ᠴᡞᠮᠠᠷᡞ ᡪᡠᠯᡝᠷᡤᡞ ᠠᠯᡞᠨ ᡩᡝ ᠰᠠᠷᡤᠠᡧᠠᠮᡝ ᡤᡝᠨᡝᠮᠪᡞ 。 ᠰᡞ ᠠᡞᠨᡠ ᠰᡞᡨᠠᠮᡝ ᡪᡞᡥᡝ ? ᡣᡞᠴᡝᠪᡝ
ᠰᡝᠷᡝᡢᡤᡝ ᡨᠠᠴᡞᠨ ᡫᠣᠨᡪᡞᠨ ᡞ ᡧᠠᡢᡤᠠᠷᠠ ᡫᡠᠯᡝᡥᡝ 。 ᡨᠠᡢᡤᡡ ᠮᡠᡩᠠᠨ ᡩᠣᠨᡪᡞᡥᠠᡢᡤᡝ ᡝᠮᡠ ᠮᡠᡩᠠᠨ ᡩᡝ
ᡞᠰᡞᠷᠠᡣᡡ , ᡨᠠᡢᡤᡡᡢᡤᡝᠷᡞ ᡩᠣᠨᡪᡞᡥᠠᡢᡤᡝ ᡝᠮᡠᡢᡤᡝᠷᡞ ᠰᠠᠪᡠᠷᡝ ᡩᡝ ᡞᠰᡞᠷᠠᡣᡡ 。 ᠨᡞᠶᠠᠯᠮᠠ ᠪᡝ ᠸᠠᠷᠠᡢᡤᡝ
ᡝᠷᡤᡝᠨ ᡨᠣᡠᡩᠠᠮᠪᡞ , ᡝᡥᡝ ᠪᡝ ᡩᡝᠷᡞᠪᡠᡥᡝᡢᡤᡝ ᠰᡠᡞ ᡨᡠᠸᠠᠮᠪᡞ 。 ᡨᡠᠸᠠᡥᠠᡢᡤᡝ ᠮᠠᠨᡪᡠ ᠰᡞᠪᡝ ᡥᡝᠷᡤᡝᠨ ᠪᡝ
ᡤᡝᠮᡠ ᡥᡡᠯᠠᠮᡝ ᠠᠷᠠᠮᡝ ᠪᠠᡥᠠᠨᠠᠮᡝ ᠣᡥᠣᠪᡞ 。 ᡪᡠᠷᡠ ᡪᡠᠷᡠ ᠪᡞᠷᠠᡞ ᡝᡣᠴᡞᠨ ᡩᡝ ᡨᡝᡫᡞ ᡝᠷᡤᡝᠨᡠᠮᠪᡞ 。
ᡪᡠᡢᡤᡠ ᡞ ᠠᠴᡠᠰᡥᡡᠨ ᡫᡞᠶᠠᠨ ᠪᡞᠰᡞᠷᡝ ᡧᡝᡥᡡᡞ ᡪᡠ ᡞ ᡪᡠᡤᡡᠨ ᠪᡝ ᡨᡝᡢ ᠰᡝᠮᡝ ᡫᠠᡣᡪᡞᠯᠠᠮᡝ ᠶᠠᠪᡠᠮᠪᡞ 。 ᠪᡞ
ᠴᡞᠮᠠᠷᡞ ᡠᠷᡠᠮᠴᡞ ᡩᡝ ᡞᠰᠠᠨ ᠨᡝᡞᠮᡝ ᡤᡝᠨᡝᠮᠪᡞ 。 ᠠᠪᡣᠠ ᠠᠮᠪᠠᠷᠠᠮᡝ ᡨᡠᠯᡥᡠᡧᡝᡫᡞ , ᠨᡞᠮᠠᡢᡤᡞ ᡫᡝᠷ ᡫᡝᠷ
ᡩᡝᠶᡝᠮᠪᡞ 。 ᡝᠷᡝ ᠮᠣᠷᡞᠨ ᡪᠠᠴᡞ ᡥᡡᡩᡠᠨ ᡫᡝᡣᠰᡞᠮᠪᡞ 。 ᡝᠷᡝ ᡪᡠᡞ ᡪᠠᠴᡞ ᠪᠠᠨ᠋ᡠᡥᡡᠨ 。 ᡪᡠᠯᡝᠷᡤᡞ ᠠᠮᠠᠷᡤᡞ
ᠠᠯᡞᠨ ᡩᡝ ᡤᡠᠯᡥᡠᠨ ᠠᠨᡞᠶᠠ ᠨᡞᠮᠠᡢᡤᡞ ᡞᡣᡨᠠᠮᡝ ᠣᡫᡞ , ᠠᠯᡞᠨ ᠠᠨᡨᡠ ᡞ ᠠᠪᡣᠠᡞ ᠰᡠᡣᡩᡠᠨ ᡥᡝᠨᡞ ᠮᠠᡪᡞᡤᡝ
ᡧᠠᡥᡡᠷᡠᠨ 。 ᡪᠠᠯᠠᠨ ᡪᡝᠴᡝᠨ ᡩᡝ ᡪᡠᠷᡠ ᠠᡣᡡ ᡫᡝᠷᡤᡠᠸᡝᠴᡠᡣᡝ ᠨᡞᠶᠠᠯᠮᠠ 。 ᠮᡠᡣᡝ ᠣᠴᡞ ᡠᠰᡞᠨ ᡥᡝᡨᡥᡝ ᡞ
ᡝᠷᡤᡝᠨ ᡪᠠᠯᡤᠠᠨ ᡞᠨᡠ 。 ᠮᠠᡫᠠᠷᡞ ᡤᠠᡧᠠᠨ ᠮᡞᠨᡞ ᡥᡡᠸᠠᡧᠠᡥᠠ ᡩᡠᠷᡞ 。 ᠰᡞᠮᠪᡝ ᠪᠠᡞᠮᡝ ᡣᡞᡩᡠᠷᡝᡢᡤᡝ ᡠᡨᡨᡠ
ᠰᡝᠴᡞ , ᠠᠴᠠᡣᡞ ᠰᡝᠮᡝ ᠮᡝᠷᡣᡞᠷᠠᡢᡤᡝ ᡞᠨᡠ ᡨᡠᡨᡨᡠ 。 ᠪᡝᠶᡝ ᠸᠠᠯᡞᠶᠠᡨᠠᡞ ᡥᡡᠯᡥᠠ ᠪᡝ ᡪᠠᡫᠠᡥᠠᡢᡤᡝ ᡠᡨᡥᠠᡞ
ᡨᡝᠷᡝ 。 ᠪᡝᠷᡞ ᡤᠠᠪᡨᠠᠷᠠ ᠮᡝᡣᡨᡝᠨ ᡩᡝ ᡠᡪᡠ ᡤᠠᡞᡥᠠᡢᡤᡝ ᠰᡞ ᠨᠠ ? ᡞᠯᡞ ᠪᡞᠷᠠᡞ ᠮᡠᡣᡝ ᡥᡡᠸᠠᠯᠠᠷ
ᡥᡡᠸᠠᠯᠠᠷ , ᡧᠠᠶᠠᠨ ᡥᠠᡩᠠ ᠴᠣᡥᠣᠷ ᠪᡥᠠᠷ 。 ᠠᠮᠪᠠ ᡨᠠᠴᡞᡣᡡ ᡞ ᡝᠮᡠ ᠠᠨᡞᠶᠠᡞ ᡨᠠᠴᡞᠷᡝ ᡫᠠᠶᠠᠪᡠᠨ , ᠠᠮᠪᠠ
ᠮᡠᠷᡠ ᠨᠠᡩᠠᠨ ᡪᠠᡣᡡᠨ ᠮᡞᡢᡤᠠᠨ ᠶᡠᠸᠠᠨ ᠣᠮᠪᡞ 。 ᡪᡠᡢᡤᡠ ᡞ ᠨᡞᠶᠠᠯᠮᠠ ᠠᡢᡤᠠᠯᠠ ᡪᡠᠸᠠᠨ ᡞᠯᠠᠨ ᠪᡠᠨᠠᡞ
ᡩᡠᠯᡝᠮᠪᡞ 。 ᡥᠠᡪᡞ ᠰᠠᠷᡤᠠᠨ ᡞ ᠨᡞᠮᡝᡣᡠ ᡠᡪᡝᠨ ᠣᡫᡞ , ᡨᡝᠷᡝ ᡧᡠᠨᡨᡠᡥᡠᠨᡞ ᡤᡠᠰᡠᠴᡠᠮᡝ ᠠᡣᠠᠮᡝ ᡤᠠᠰᠠᠮᠪᡞ
。 ᡝᠷᡝ ᠪᡝ ᠰᠠᠪᡠᡫᡞ , ᡞᠨᡞ ᡪᡠᡞ ᡨᡝᠮᡝ ᠮᡠᡨᡝᠷᠠᡣᡡ , ᠮᡝᠷᡤᡝᠨ ᡩᠠᡞᡫᡠ ᠪᡝ ᠰᡞᠷᠠᠨᡩᡠᡥᠠᡞ ᡤᡝᠨᡝᡫᡞ
ᠰᠣᠯᡞᡥᠠ 。 ᠠᡞ ᠮᠠᡢᡤᠠ ᡩᡝ ᡨᡠᡧᠠᡥᠠ ᠪᡝ ᠰᠠᠷᠠᡣᡡ , ᠠᡞᠰᡞᡢᡤᠠ ᠠᡤᡠ ᡨᡝᠮᡝ ᡩᡝᡩᡠ ᡨᠠᡨᡥᡡᠨᡪᠠᠮᡝ
ᡨᠣᡨᡣᠠᡪᠠᠮᡝ ᠨᠠᡣᠠᠷᠠᡣᡡ 。 ᠰᡠᠸᡝᠨᡞ ᡠᠷᡝᠪᡠᠰᡠ ᠪᡝ ᠨᡝᡞᡫᡞ ᡨᡠᠸᠠᠴᡞ , ᡤᡝᠮᡠ ᠮᡠᡪᠠᡣᡡ ᡥᡡᠰᡠᠨ ᡫᠠᠶᠠᠪᡠᡥᠠ
ᠰᡝᠴᡞ ᠣᠮᠪᡞ 。 ᡝᠨᡝᡢᡤᡞ ᡞ ᡞᠰᠠᠨ ᡩᡝ , ᠰᡞ ᡤᡞᠶᠠᠨ ᡞ ᡤᡝᠨᡝᠴᡞ ᠠᠴᠠᠮᠪᡞ 。 ᠨᡞᠶᠠᠯᠮᠠ ᠪᡝ ᡝᡥᡝᠷᡝᠷᡝ
ᠮᡠᡪᡞᠯᡝᠨ ᠪᡞᠴᡞ ᠠᠴᠠᠷᠠᡣᡡ , ᠨᡞᠶᠠᠯᠮᠠ ᠪᡝ ᡪᡝᠪᡣᡝᠯᡝᠷᡝ ᠮᡠᡪᡞᠯᡝᠨ ᠠᡣᡡ ᠣᠴᡞ ᠣᡪᠣᠷᠠᡣᡡ 。 ᡠᡥᡝ
ᡤᡝᠷᡝᡢᡤᡝ ᠰᡠᡣᡩᡠᡪᡝᠨ ᡩᡝ ᡨᠠᡫᠠᠨᠠᡥᠠ ᡝᠷᡞᠨ ᡩᡝ , ᡠᡢᡤᠠᠨ ᡠᠷᠰᡝ ᡪᠠᡞ ᡝᠮᡝ ᡪᡠᠰᡝ ᡩᡝ ᡨᡝᡣᡠ
ᠠᠨᠠᡥᡡᠨᡪᠠᠴᡞ ᠠᠴᠠᠮᠪᡞ 。 ᡤᡠᠪᠴᡞ ᡤᡠᠷᡠᠨ ᠰᡠᠰᠠᡞ ᠨᡞᡢᡤᡠᠨ ᡠᡣᠰᡠᠷᠠᡞ ᠨᡞᠶᠠᠯᠮᠠ ᡞᠷᡤᡝᠨ , ᠸᡝ ᡤᡝᠯᡞ ᠸᡝ
ᡩᡝᠷᡞ ᡩᡝᠯᡥᡝᠮᡝ ᠮᡠᡨᡝᠷᠠᡣᡡ 。 ᠪᡝ ᡨᠣᡣᡨᠣᡫᡞ ᡝᡞᡨᡝᠨ ᠮᠠᡢᡤᠠ ᠰᡠᡞᠯᠠᠴᡠᡣᠠ ᠪᡝ ᡝᡨᡝᠮᡝ ᠮᡠᡨᡝᠮᠪᡞ 。 ᠪᡞ
ᡠᠴᡠᠨ ᡠᠴᡠᠯᡝᠮᡝ ᠪᠠᡥᠠᠨᠠᠮᠪᡞ , ᠮᠠᡣᠰᡞᠨ ᠮᠠᡣᠰᡞᠮᡝ ᠪᠠᡥᠠᠨᠠᠷᠠᡣᡡ 。 ᠶᠠ ᠸᡝ ᡤᡝᠮᡠ ᡫᠠᡫᡠᠨ ᠪᡝ ᡪᡠᠷᠴᡝᠮᡝ
ᡣᠣᡠᠯᡞ ᠪᡝ ᡫᠠᠴᡠᡥᡡᠷᠠᠪᡠᠴᡞ ᠣᡪᠣᠷᠠᡣᡡ 。 ᡝᠷᡝ ᠨᡞᠶᠠᠯᠮᠠ ᡨᠣᠨᡩᠣ ᠨᠣᠮᠣᡥᠣᠨ ᡠᡪᡝᠨ ᡫᡞᠰᡞᠨ ᠠᡣᡩᠠᠴᡞ ᠣᠮᠪᡞ
。 ᡞᠨᡩᡝ ᠠᠴᠠᡥᠠ ᠮᠠᡢᡤᡞ , ᠪᡞ ᠰᠠᡞᠨ ᡫᠣᠨᡪᡞᠮᠪᡞ ᠰᡝ 。 ᠠᡪᡞᡤᡝ ᡪᡠᡞ ᡝᠮᡝ ᠪᡝ ᠰᠠᠪᡠᡫᡞ , ᡞᠨᡪᡝᠷᡧᡝᠮᡝ
ᡫᡝᡣᠰᡞᠮᡝ ᡪᡞᠮᠪᡞ 。 ᠪᡝ ᠠᠨᡞᠶᠠᡩᠠᠷᡞ ᡞᠯᡞ ᠪᡞᠷᠠ ᡝᡣᠴᡞᠨ ᡩᡝ ᡥᠠᡞᠯᠠᠨ ᡤᡠᠷᡞᠪᡠᠮᡝ ᡤᡝᠨᡝᠮᠪᡞ 。 ᠪᡞ
ᡩᠠᡞᡫᡠᠷᠠᠨ ᡣᡡᠸᠠᠷᠠᠨ ᡩᡝ ᠮᡝᠨᡞ ᠰᡝᡫᡠ ᠪᡝ ᡨᡠᠸᠠᠮᡝ ᡤᡝᠨᡝᡥᡝ 。 ᡥᠣᡢᡤᠣᠨ ᡪᡞᠯᡤᠠᠨ ᠪᡝ ᡩᠣᠨᡪᡞᠮᠰᠠᡣᠠ ,
ᡨᠠᠴᡞᠰᡞᠰᠠ ᠰᡞᠷᠠᠨ ᠰᡞᠷᠠᠨ ᠰᡞᠮᠨᡝᠨ ᡣᡡᠸᠠᠷᠠᠨ ᡩᡝ ᠰᡞᠮᠨᡝᠮᡝ ᡩᠣᠰᡞᡣᠠ 。 ᡪᡠᠸᡝ ᠨᡞᠶᠠᠯᠮᠠ ᠠᡞ ᠪᠠᡞᡨᠠ ᠪᡝ
ᠰᠠᠷᠠᡣᡡ , ᠶᠠᠴᡞᠨ ᡧᠠᠨᠶᠠᠨ ᠪᡝ ᡞᠯᡤᠠᠷᠠᡣᡡ ᡨᠠᡨᠠᠨᡠᠮᡝ ᡩᡝᠷᡞᠪᡠᡥᡝ 。 ᡤᡝᠷᡝᠨ ᡤᡝᠮᡠ ᠸᡝᠰᡞᡥᡠᠨ ᠠᠨᡨᠠᡥᠠ
ᠪᡝ ᠣᡣᡩᠣᠮᡝ ᡨᡠᠴᡞᡣᡝ 。 ᡞᠴᡝ ᡫᡠᡣᡪᡞᠯᡝᠮᠪᡞ ᠰᡝᠷᡝᡢᡤᡝ , ᡝᠮᡠ ᡠᡣᠰᡠᠷᠠᡞ ᠯᡞᡢ ᡫᠠᠶᠠᡢᡤᠠ ᡞᠨᡠ 。 ᡞᠯᡞ
ᠣᠴᡞ , ᠮᠠᡫᠠᡤᡠᠷᡠᠨ ᠸᠠᠷᡤᡞ ᡞ ᡪᠠᠰᡝᡞ ᡪᡝᠴᡝᠨ ᡞᠨᡠ 。 ᠪᡞᡨᡥᡝ ᠴᠠᡤᠠᠨ ᠰᡝᠷᡝᡢᡤᡝ , ᠨᡞᠶᠠᠯᠮᠠᠰᡠᡞ ᡨᠠᠴᡞᠨ
ᠰᠠᠷᠠᠰᡠ ᡞ ᠪᠣᡠᠪᠠᡞ ᡣᡠ ᠨᠠᠮᡠᠨ ᡞᠨᡠ 。 ᡥᠣ ᡨᡞᠶᠠᠨ ᡤᡠ ᠣᠴᡞ , ᡤᡠ ᡞ ᡩᠣᠷᡤᡞ ᡞ ᡧᡠᠸᡝ ᠰᠠᡞᠨᡞᡢᡤᡝ 。
ᠰᡝᡞᠪᡝᠨᡞ ᡠᠪᠠ ᠸᠠᡥᡡᠨ ᠯᡞᡫᠠᡥᠠᠨ ᡞ ᠨᠣᠷᠣ ᠪᡞᡥᡝ , ᠨᡝ ᡝᠮᡤᡝᠷᡞ ᡣᡡᠪᡠᠯᡞᡫᡞ , ᡤᡝᠷᡝᠨ ᠨᡞᠶᠠᠯᠮᠠᡞ
ᠰᠠᠷᠠᡧᠠᠷᠠ ᡞᠯᡥᠠᡞ ᠶᠠᡫᠠᠨ ᠣᡥᠣ 。 ᠮᡞᠨᡞ ᡨᠠᠷᠠ ᡩᡝᡠ ᡤᡡᠨᡞᡥᠠᡣᡡ ᠠᡞ ᡪᡝᡢ ᠨᡞᠮᡝᡣᡠ ᠪᠠᡥᠠᡫᡞ , ᠴᡞᠷᠠᡞ
ᠪᠣᠴᠣ ᡫᡠᠨᡩᡝᡥᡠᠨ ᠰᡝᡣᠰᡝᡥᡠᠨ , ᠶᠠᠯᡞ ᠰᡠᡣᡡ ᡞ ᡨᡝᡞᠯᡝ ᠣᡫᡞ , ᡝᠷᡤᡝᠨ ᠶᠠᠮᡪᡞ ᠴᡞᠮᠠᠷᡞ ᠣᡥᠣ 。 ᡠᠰᡠᠨ
ᠠᠯᡞᠨ ᡞ ᡫᡝᡪᡝᠷᡤᡞ ᡞᠯᡞ ᠪᡞᠷᠠᡞ ᡪᡠᠯᡝᠷᡤᡞ ᡞ ᡝᠮᡠ ᡤᡞᠷᡞᠨ ᠪᠠ ᠪᡝ ᠴᠠᠪᠴᠠᠯ ᠰᡝᠮᠪᡞ 。 ᡪᡝᡣᡠ ᠴᠠᡥᡞᠨ
ᡪᠠᠯᡠ ᠣᡫᡞ ᠴᠠᠪᠴᠠᠯ ᠰᡝᡥᡝᠪᡞ 。 ᠮᡞᠨᡞ ᡪᡠᠸᡝ ᠠᡥᡡᠨ ᡤᡝᠮᡠ ᠠᠮᠪᠠ ᡨᠠᠴᡞᡣᡡ ᡞ ᠰᡝᡫᡠ ᠪᡞᡥᡝ 。 ᡨᡝᠷᡝᡞ
ᠰᠠᠷᡤᠠᠨ ᡝᠮᡠ ᡤᡠᡢ ᠰᡝ ᡞ ᡪᡞᡢ ᠯᡞ ᠣᡥᠣᠪᡞ 。 ᡨᠠᠴᡞᠪᡠᠨ ᡥᡡᠸᠠᡧᠠᠪᡠᠨ ᠰᡝᠷᡝᡢᡤᡝ ᡨᠠᡢᡤᡡ ᠠᠨᡞᠶᠠᡞ ᠠᠮᠪᠠ
ᠪᠣᡩᠣᡥᠣᠨ 。 ᡝᠷᡝ ᡪᠠᡣᠠ ᠰᡞᠨᡩᡝ ᠪᠠᡞᠪᡠᠰᡥᡡᠨ ᠣᠴᡞ , ᡨᡝᠷᡝ ᠨᡝᠷᡤᡞᠨᡩᡝ ᠠᡞᠨᡠ ᡪᠣᠨᠣᡥᠠᡣᡡ ᡤᡞᠰᡠᠷᡝᡥᡝᡣᡡ
。 ᡨᡝᠷᡝᡞ ᡤᡞᠰᡠᠷᡝᡥᡝ ᡤᡞᠰᡠᠨ ᠪᡝ ᠪᡞ ᡨᠠᡢᡤᡡᡢᡤᡝᠷᡞ ᠰᡝᡠᠯᡝᡥᡝ ᠰᡝᠮᡝ ᡠᠯᡥᡞᠮᡝ ᠮᡠᡨᡝᠷᠠᡣᡡ 。 ᠠᠮᠠ ᡝᠮᡝ ᡞ
ᡠᡪᡞᠮᡝ ᡥᡡᠸᠠᡧᠠᠪᡠᡥᠠ ᠪᠠᡞᠯᡞ ᠪᡝ ᡝᠨᡨᡝᡥᡝᠮᡝ ᡣᠠᠷᡠᠯᠠᠮᡝ ᠸᠠᡪᡞᠷᠠᡣᡡ 。 ᠮᡠᠰᡝᡞ ᠮᡝᡞᠷᡝᠨ ᡩᡝ ᠰᡠᡩᡠᠷᡞ ᡞ
ᡠᡪᡝᠨ ᡨᡠᡧᠠᠨ ᠪᡝ ᠮᡝᡞᡥᡝᠷᡝᡥᡝᠪᡞ 。 ᡣᡠᠮᡩᡠ ᠮᡠᡪᡞᠯᡝᠨ ᠨᡞᠶᠠᠯᠮᠠ ᠪᡝ ᡞᠪᡝᠪᡠᠮᠪᡞ , ᠴᠣᡣᡨᠣ ᠠᠮᠪᠠᡣᡞ
ᠨᡞᠶᠠᠯᠮᠠ ᠪᡝ ᠠᠮᠠᠷᡞᠯᠠᠪᡠᠮᠪᡞ 。 ᠰᡞ ᠠᡞ ᠰᡝᠮᡝ ᠨᡞᠶᠠᠯᠮᠠ ᠪᡝ ᠮᠠᡢᡤᠠᡧᠠᠪᡠᠮᠪᡞ ! ᠰᡝᡫᡠ ᠰᡞᠮᠪᡝ
ᡥᡡᠯᠠᠮᠠᡥᠠᠪᡞ 。 ᠮᡞᠨᡞ ᡠᠪᠠ ᠪᡝ ᡝᠮᡠ ᠮᡠᡩᠠᠨ ᠸᠠᡧᠠᠮᡝ ᠪᡠᠷᡝᡠ 。 ᠪᡞ ᠴᡞᠮᠠᠷᡞ ᡩᡝᠶᡝᡨᡠᠨ ᡣᡡᠸᠠᠷᠠᠨ ᡩᡝ
ᡨᡝᠰᡝ ᠪᡝ ᡫᡠᡩᡝᠮᡝ ᡤᡝᠨᡝᠮᠪᡞ 。 ᡤᡞᠰᡠᠷᡝᠷᡝᡢᡤᡝ , ᡨᡠᠪᠠ ᠪᡝ ᡝᡫᡠᠯᡝᡫᡞ , ᡞᠴᡝ ᡪᡠᡤᡡᠨ ᠠᠷᠠᠮᠪᡞ ᠰᡝᠮᠪᡞ
。 ᠰᡠᠸᡝ ᠠᡨᠠᡢᡤᡞ ᠰᠠᡞᠷᠠᠮᡠ ᡨᡝᡢᡤᡞᠨ ᡩᡝ ᠮᡝᠮᠪᡝ ᠰᠠᠷᡤᠠᡧᠠᠪᡠᠮᡝ ᡤᠠᠮᠠᠮᠪᡞᡥᡝ ᠨᡞ ? ᠮᡠᠰᡝᡞ ᠪᠠᠨᡪᡞᠨ
ᡥᡞᠪᠰᡠ ᡩᡝᠷᡞ ᠠᠮᡨᠠᡢᡤᠠ ᠣᡥᠣ 。 ᠮᡝᠨᡞ ᠰᡝᡫᡠ ᡨᠠᠴᡞᠨ ᠰᠠᠷᠠᠰᡠ ᡩᡝ ᡧᡠᠮᡞᠨ ᠠᠮᠪᡠᠯᠠ ᡥᠠᡫᡠᡣᠠ ᡨᡝᡞᠯᡝ
ᡪᠠᡣᠠ , ᡩᠣᠷᠣ ᡝᠷᡩᡝᠮᡠ ᡞᠨᡠ ᡤᡝᡢᡤᡞᠶᡝᠨ ᠸᡝᠰᡞᡥᡠᠨ ᠴᠣᠯᡤᠣᠷᠣᡣᠣ 。 ᡨᡝᠷᡝᡞ ᠮᡠᡪᡞᠯᡝᠨ ᡩᡝ ᡩᠠᠮᡠ ᡤᡡᠸᠠ
ᠨᡞᠶᠠᠯᠮᠠᡞ ᡨᡝᡞᠯᡝ ᠪᡞ , ᡠᠮᠠᡞ ᠮᠠᡪᡞᡤᡝ ᠰᡝᠮᡝ ᡞᠨᡞ ᠪᡝᠶᡝ ᠠᡣᡡ 。 ᠠᡤᡠ ᡞ ᡪᠣᠮᠪᡠᠷᡝᡢᡤᡝ ᠠᡞᠰᡞᠨ ᡤᡠ ᡞ
ᡤᡞᠰᡠᠨ ᡣᠠᡞ , ᠮᡞᠨᡞ ᠮᡠᡪᡞᠯᡝᠨ ᡩᡝ ᡠᠷᡠᠨᠠᡣᡡ ᠴᠣᠯᡞᠮᡝ ᡝᡪᡝᡣᡞ 。 ᡨᡝᠷᡝ ᠨᡞᠶᠠᠯᠮᠠ ᡤᠠᠯᠠ ᠪᡝᡨᡥᡝ ᡥᡝᠨᡞ
ᠪᠣᠯᡤᠣ ᠠᡣᡡ , ᡩᠠᠷᡠᡥᠠᡞ ᡥᡡᠯᡥᠠ ᠠᠷᠠᠮᠪᡞ 。 ᡤᠠᠰᡥᠠ ᡦᠣᡪᠠᠨ ᡞ ᡪᡞᠯᡤᠠᠨ ᡩᡝ ᠠᡣᠰᠠᡫᡞ , ᡦᠣᡨᠠᠷ ᡦᠠᡨᠠᠷ
ᡩᡝᠶᡝᡫᡞ ᠶᠠᠪᡠᡥᠠ 。 ᡨᡝᠰᡝ ᡥᠣᠯᠪᠣᠨ ᠰᠠᠷᡞᠨ ᠠᠷᠠᡥᠠ ᠠᠮᠠᠯᠠ , ᡣᡠᡢ ᠴᠠᡢ ᠰᡝᠮᡝ ᠪᠠᠨᡪᡞᠮᠪᡞ 。 ᠠᡪᡞᡤᡝ
ᠰᠠᠷᡤᠠᠨᡪᡠᡞ ᡝᠮᡝ ᠪᡝ ᠰᠠᠪᡠᡫᡞ , ᠠᠪᡣᠠᡞ ᡠᠨᡝᡢᡤᡞ ᡪᠠᡣᠰᠠᠮᡝ ᡤᡞᠯᡨᠠᠷᡧᠠᠮᡝ ᡞᡪᠠᠷᡧᠠᠮᠪᡞ 。 ᠪᠣᡠ ᡞ
ᠪᠠᠨᡪᡞᠨ ᠪᠠᠶᠠᠨ ᡝᠯᡤᡞᠶᡝᠨ ᠣᡫᡞ , ᡝᡨᡠᠷᡝ ᡪᡝᡨᡝᠷᡝ ᡩᡝ ᠠᡣᠠᠷᠠᡣᡡ 。 ᡪᡠᡢᡤᡠᡢ ᡪᡠᡢᠶᠠᡢ ᡯᡠᡢ ᡧᡠᡪᡞ
ᡥᡡᡪᡞᠨᡨᠣᡠ ᡨᡠᡢᡷᡞ ᡞᠴᡝ ᠠᠨᡞᠶᠠ ᡩᡝ ᡤᡠᠸᠠᡢ ᠰᡞ ᡩᡝ ᡤᡝᠨᡝᡫᡞ , ᡪᡠᡥᡝ ᠨᡞᠮᠠᡢᡤᡞ ᡤᡝᠴᡝᠨ ᡤᡝᠴᡠᡥᡠᠨ
ᡤᠠᠰᡥᠠᠨ ᡞ ᡝᠮᡤᡞ ᡨᡝᠮᡧᡝᠨᡩᡠᠮᡝ ᡞᠯᡞᡥᠠ ᠨᡞᠶᠠᠯᠮᠠ ᡞᠷᡤᡝᠨ ᡞ ᠰᠠᠰᠠ ᠠᠨᡞᠶᠠ ᡩᡠᠯᡝᠪᡠᡥᡝᠪᡞ 。 ᡩᠣᠨᡪᡞᠴᡞ ,
ᡝᠷᡝ ᠠᠨᡞᠶᠠᡞ ᡪᡠᠸᠠᠨ ᠪᡞᠶᠠ ᡩᡝ , ᡨᡠᠸᠠᡞ ᠰᡝᡪᡝᠨ ᡤᡡᠯᡪᠠ ᡩᡝ ᡥᠠᡫᡠᠮᠪᡞ ᠰᡝᠮᠪᡞ 。 ᠪᠣᡩᠣᠴᡞ , ᡨᡝᠰᡝ
ᡝᠮᡤᡝᠷᡞ ᠪᠣᡠ ᡩᡝ ᡞᠰᡞᠨᠠᡥᠠ ᠠᡞᠰᡝ 。 ᡨᡠᠸᠠᠴᡞ , ᠰᡞ ᡝᠷᡝ ᠸᡝᡞᠯᡝ ᡩᡝ , ᡠᠮᠠᡞ ᠮᠠᡢᡤᠠᡧᠠᠷᠠ ᠪᠠ ᠠᡣᡡ
ᠪᡞᡥᡝᠪᡞ 。 ᡤᡡᠨᡞᠴᡞ , ᠰᡞᠪᡝ ᡠᡣᠰᡠᠷᠠ ᠮᡠᡣᡩᡝᠨ ᡩᡝᠷᡞ ᡞᠯᡞ ᡩᡝ ᡤᡠᠷᡞᠨᡪᡞᡫᡞ , ᡝᠷᡝ ᠠᠨᡞᠶᠠ ᡝᠮᡤᡝᠷᡞ
ᡪᡠᠸᡝ ᡨᠠᡢᡤᡡ ᡩᡝᡥᡞ ᠰᡠᠨᡪᠠ ᠠᠨᡞᠶᠠ ᠣᡥᠣᠪᡞ 。 ᠠᡞᠨᠴᡞ , ᡞᠨᡩᡝ ᡧᠣᠯᠣ ᠠᡣᡡ ᠠᡞᠰᡝ , ᡨᡠᡨᡨᡠ ᠸᠠᡣᠠ ᠣᠴᡞ
ᠠᡞᠨᡠ ᡪᡞᠷᠠᡣᡡ ᠨᡞ ? ᡝᡞᡨᡝᠷᡝᠴᡞᠪᡝ , ᡤᡠᠷᡠᠨ ᡝᡨᡠᡥᡠᠨ ᠣᡥᠣ ᠮᠠᡢᡤᡞ ᡨᡝᠨᡞ ᡞᠷᡤᡝᠨ ᠪᠠᠶᠠᠨ ᠣᠮᠪᡞ 。
ᡝᠮᡝᡣᡝᡞ , ᠠᠪᠰᡞ ᡤᡝᠯᡝᠴᡠᡣᡝ ! ᠠᠷᠠ , ᡝᠷᡝ ᠠᡞ ᠰᡝᠷᡝ ᠪᠠᡞᡨᠠ ᠣᡥᠣ ! ᡪᠣᡠᠪᠠᡞ , ᠪᠠᠷᡤᡞᠶᠠᠮᡝ ᡤᠠᡞᡫᡞ
ᡤᡡᠸᠠᠪᠰᡞ ᡤᡝᠨᡝᠴᡞᠨᠠ ! ᡝᠷᡝᠴᡞ ᡨᡠᠯᡤᡞᠶᡝᠨ , ᡤᡡᠸᠠ ᠪᠠᡞᡨᠠ ᠠᡣᡡ 。 ᡧᡠᠸᡝ ᠠᠮᠠᠯᠠ , ᠰᡝᡫᡠ ᡞ ᠪᡝᠶᡝ
ᡩᡠᠷᠰᡠᠨ ᡣᠠᡨᡠᠨ ᡤᡠᡞᡤᡠ , ᠸᡝᡞᠯᡝᠷᠠᠨ ᡞᡪᡞᠰᡥᡡᠨ ᠠᠴᠠᠪᡠᡢᡤᠠ , ᠪᠣᡞᡤᠣᠨ ᠴᡞ ᠠᠨᠠᠮᡝ ᡥᡡᡨᡠᠷᡞᡢᡤᠠ ᠣᡪᠣᠷᠣ
ᠪᡝ ᡪᠠᠯᠪᠠᠷᡞᠮᠪᡞ 。 ᠠᡤᡠᡨᠠᠰᠠ , ᡤᡝᡤᡝᡨᡝᠰᡝ , ᡤᡝᠷᡝᠨ ᡤᡝᠮᡠ ᡥᠣᡪᠣ ᠨᠠ ! ᠠᠰᡞᡥᠠᡨᠠᠰᠠ , ᠮᠠᡫᠠᡤᡠᠷᡠᠨ
ᡞ ᠰᠠᡞᡣᠠᠨ ᠴᡞᠮᠠᡥᠠ ᡞ ᡪᠠᠯᡞᠨ ᡫᠠᡫᡠᠷᡧᠠᠮᡝ ᡨᡝᠮᡧᡝᠨᡩᡠᡣᡞ ! ᡪᡠᠯᡤᡝᡞ ᡫᠣᠨᡩᡝ , ᡝᠮᡠ ᠴᡞᠪ ᠰᡞᠮᡝᠯᡞ
ᠠᠯᡞᠨ ᡨᠣᡣᠰᠣ ᡩᡝ , ᡝᠮᡠ ᠰᠠᡣᡩᠠ ᠮᠠᠮᠠ ᠪᠠᠨᡪᡞᠮᠪᡞᡥᡝᠪᡞ 。 ᡝᠷᡝ ᠣᠴᡞ ᠠᠪᡣᠠᡞ ᠸᡝᡥᡞᠶᡝᡥᡝ ᡝᡪᡝᠨ ᡞ ᡥᡝᠰᡝ
ᠪᡝ ᠠᠯᡞᡫᡞ , ᠮᡠᡣᡩᡝᠨ ᡞ ᡥᠠᠷᠠᡢᡤᠠ ᠪᠠ ᡩᡝᠷᡞ ᡨᠣᠮᡞᠯᠠᡫᡞ , ᡞᠯᡞ ᠪᠠ ᡩᡝ ᡨᡝᠪᡠᠨᡝᠮᡝ , ᡤᡠᠷᡠᠨ ᡞ
ᡪᡝᠴᡝᠨ ᠪᡝ ᠰᡝᠷᡝᠮᡧᡝᠮᡝ ᡨᡠᠸᠠᡣᡞᠶᠠᠷᠠ ᡝᠮᡠ ᠮᡞᡢᡤᠠᠨ ᠰᡞᠪᡝ ᡞ ᡥᠠᡫᠠᠨ ᠴᠣᡠᡥᠠ ᡞ ᡪᠠᡞ ᠮᡝᠶᡝᠨ ᡞᠨᡠ 。
ᡩᠣᠨᡪᡞᡥᠠ ᡩᡝ , ᠮᡞᠨᡞ ᡝᠮᡝ ᡞ ᠨᡞᠮᡝᡣᡠ ᡠᡪᡝᠨ ᠣᡥᠣ ᠰᡝᠮᠪᡞ , ᠪᡞ ᠪᠣᡠᠴᡞ ᠪᡝᡩᡝᠷᡝᠷᠠᡣᡡᠴᡞ ᠣᡪᠣᠷᠠᡣᡡ 。
" ᠪᠠᡞ ᠴᡞᡠ ᡝᠨ ᡩᠠᡞᡫᡠ " ᠰᡝᠷᡝ ᡥᡝᠯᠮᡝᡫᡞᠨ ᠪᡝ ᡨᡠᠸᠠᡥᠠᠯᠠ ᡠᠷᠰᡝ , ᠠᠴᡞᡢᡤᡞᠶᠠᠪᡠᠷᠠᡣᡡᡢᡤᡝ ᠠᡣᡡ 。
ᡩᠣᠪᠣᠷᡞ ᡝᠮᡤᡝᠷᡞ ᡧᡠᠮᡞᠨ ᠣᡥᠣ , ᠪᡞ ᠪᡝᡩᡝᠷᡝᠷᠠᡣᡡᠴᡞ ᠣᡪᠣᠷᠠᡣᡡ 。 ᡝᠷᡝ ᠪᠠᡞᡨᠠ ᠪᡝ ᠠᡩᠠᠷᠠᠮᡝ
ᡞᠴᡞᡥᡞᠶᠠᠮᠪᡞ ? ᡝᠷᡝ ᠨᡞᠮᡝᡣᡠ ᠠᡞᠪᡞᠴᡞ ᡪᡞᡥᡝᠪᡞ ? ᡨᡝᠰᡝ ᠠᡞᠨᠠᠮᡝ ᡤᡝᠨᡝᡥᡝᠪᡞ ? ᠠᡞᠰᡝᠮᡝ ᠨᡞᠶᠠᠯᠮᠠᡞ
ᡥᠣᠯᡨᠣᠷᠣ ᡤᡞᠰᡠᠨ ᠪᡝ ᠠᡣᡩᠠᠮᠪᡞᡥᡝ ᠨᡞ ? ᠴᠠᠪᠴᠠᠯ ᠰᡞᠪᡝ ᠪᡝᠶᡝ ᡩᠠᠰᠠᡢᡤᠠ ᠰᡞᠶᠠᠨ ᡩᡝ ᡤᡝᠨᡝᠷᡝ ᡩᡝ ,
ᡤᡡᠯᡪᠠ ᡩᡝᠷᡞ ᠠᠪᠰᡞ ᠶᠠᠪᡠᠴᡞ ᠠᠴᠠᠮᠪᡞ ? ᡨᡝᠷᡝᡞ ᠰᠠᠷᡤᠠᠨᡪᡠᡞ ᠠᠮᠪᠠ ᡨᠠᠴᡞᡣᡡ ᡩᡝ ᠰᡞᠮᠨᡝᠮᡝ ᡩᠣᠰᡞᠮᡝ
ᠮᡠᡨᡝᡥᡝ ᠨᡞᡠ ? ᠰᡞ ᡠᠷᡝᠪᡠᠰᡠ ᠪᡝ ᠠᠷᠠᠮᡝ ᠸᠠᡪᡞᡥᠠ ᠨᡞᡠ ? ᡞ ᠠᡞ ᠨᡞᠶᠠᠯᠮᠠᡞ ᡥᠣᠷᠣᠨ ᡨᠣᡠᠰᡝ ᡩᡝ
ᡝᠷᡨᡠᡫᡞ , ᡠᡨᡨᡠ ᠪᠠᠯᠠᡞ ᠴᡞᡥᠠᡞ ᠠᠷᠪᡠᡧᠠᠮᠪᡞ ᠨᡞ ? ᠰᡠᠸᡝ ᠠᠮᠪᠠ ᡨᠠᠴᡞᡣᡡ ᡩᡝ ᡩᡠᡞᠨ ᠠᠨᡞᠶᠠ ᡨᠠᠴᡞᠮᠨᠠ
? ᠠᡨᠠᡢᡤᡞ ᡨᠠᠴᡞᡣᡡ ᡞᠰᠠᠮᠪᡞᡥᡝ ᠨᡞ ? ᠰᡞ ᡠᡨᡥᠠᡞ ᡨᠠᠴᡞᠨᡨᠠᡞ ᠰᡝᡫᡠᡠ ? ᡝᠷᡝ ᠰᡞᠨᡞ ᡞᠴᡞᡥᡞᠶᠠᠴᡞ ᠠᠴᠠᠷᠠ
ᠪᠠᡞᡨᠠᡠ ? ᠰᡞᠨᡞ ᠮᡝᠷᡤᡝᠨ ᡤᠠᠪᡨᠠᠰᡞ ᠰᡝᡥᡝᡢᡤᡝ ᡠᡨᡥᠠᡞ ᡨᡝᠷᡝᡠ ? ᠮᡞᠨᡩᡝ ᡨᠠᡣᠠᠨᡩᡠᠪᡠᠷᡝᡢᡤᡝ ᡝᠷᡝ
ᠨᡞᠶᠠᠯᠮᠠᡠ ? ᠠᡤᡠ ᠰᡞᠨᡞ ᠠᠪᠰᡞ ᡤᡡᠨᡞᠷᡝ ᠪᡝ , ᠪᡞ ᠠᡞᠨᠠᠮᠪᠠᡥᠠᡫᡞ ᠰᠠᠷᠠ ? ᡨᡝᠷᡝᡞ ᠪᠠᡞᡨᠠ ᠰᡞᠨᡩᡝ
ᠠᡞᠪᡞ ? ᡤᡡᠸᠠ ᠨᡞᠶᠠᠯᠮᠠ ᡪᠠᡞ ᠠᡩᠠᠷᠠᠮᡝ ᠰᡞᠨᡞ ᡤᡞᠰᡠᠨ ᠪᡝ ᠠᡣᡩᠠᠮᠪᡞ ? ᠰᡞ ᡥᡡᡩᡠᠨ ᡤᡝᠨᡝ ! ᡞᠰᠠᠨ
ᠨᡝᡞᠷᡝ ᡠᠯᡥᡞᠪᡠᠨ ᠪᡝ , ᡨᡝᠰᡠ ᡥᠠᠷᠠᡢᡤᠠ ᡠᠷᠰᡝ ᡩᡝ ᠨᡝᠷᡤᡞᠨᡩᡝ ᡠᠯᡥᡞᠪᡠ ! ᡠᠴᡝ ᠪᡝ ᡨᠣᡣᠰᡞᠷᡝ ᠠᠰᡠᡣᡞ
ᡩᠣᠨᡪᡞᠮᠪᡞ , ᡥᡡᡩᡠᠨ ᠨᡝᡞᠮᡝ ᠪᡠ ! ᠰᡞ ᡤᡝᠨᡝᡫᡞ ᡨᡝᠰᡝ ᡩᡝ ᠠᠯᠠ , ᠮᠣᠷᡞᠨ ᠪᡝ ᠠᡩᡠᠨ ᡩᡝ ᠰᡞᠨᡩᠠᡣᡞᠨᡞ !
ᡨᡝᠰᡝ ᡞᠯᠠᠨ ᡞᠨᡝᡢᡤᡞ ᡝᠷᡤᡝᡣᡞᠨᡞ ! ᡨᡝᠰᡝᡞ ᡠᠷᡝᠪᡠᠰᡠ ᠪᡝ ᠴᡞᠮᠠᠷᡞ ᠠᡫᠠᠪᡠᡣᡞᠨᡞ ! ᠰᡞ ᡤᡝᠨᡝᡫᡞ ᡨᡝᠰᡝ
ᡩᡝ ᠠᠯᠠ , ᠮᠣᠷᡞᠨ ᠪᡝ ᠠᡩᡠᠨ ᡩᡝ ᠰᡞᠨᡩᠠ ᠰᡝ ! ᡨᡝᠰᡝ ᠪᡝ ᡞᠯᠠᠨ ᡞᠨᡝᡢᡤᡞ ᡝᠷᡤᡝ ᠰᡝᡣᡞ ! ᡨᡝᠰᡝᡞ
ᡠᠷᡝᠪᡠᠰᡠ ᠪᡝ ᠴᡞᠮᠠᠷᡞ ᠠᡫᠠᠪᡠ ᠰᡝ ! ᡝᠮᡤᡝᠷᡞ ᠠᠮᠪᠠᠷᠠᠮᡝ ᠠᡤᠠᠮᡝ ᡩᡝᠷᡞᠪᡠᡥᡝ , ᡨᠠᡣᠠ ᡠᠮᡝ ᠶᠠᠪᡠᠷᡝ !
ᠮᡠᠰᡝ ᠴᡞᠮᠠᠷᡞ ᡞᠯᡞ ᠪᡞᠷᠠᡞ ᡩᠠᠯᡞᠨ ᡩᡝ ᠰᠠᠷᡤᠠᡧᠠᠮᡝ ᡤᡝᠨᡝᡣᡞ ! ᡧᡠᠨᡨᡠᡥᡠᠨᡞ ᡝᠷᡤᡝᠮᡝ ᡨᡝᠶᡝᠷᠠᡣᡡ
ᠶᠠᠪᡠᡥᠠᡞ ᡧᠠᡩᠠᠮᡝ ᠴᡠᡣᡠᡫᡞ , ᡤᡝᠮᡠ ᡫᠠᠯᡤᠠ ᡝᠷᡤᡝᡣᡞ ᠰᡝᠮᠪᡞ 。 ᠰᡞ ᡩᠣᠷᡤᡞ ᠪᠣᡠ ᡩᡝ ᠠᠮᡤᠠ , ᠪᡞ
ᡨᡠᠯᡝᠷᡤᡞ ᠪᠣᡠ ᡩᡝ ᠠᠮᡤᠠᡣᡞ 。 ᡩᠠᠷᡠᡥᠠᡞ ᠮᡞᠨᡩᡝ ᡪᠠᠰᡞᡤᠠᠨ ᡪᡞᠴᡞᠨᠠ ! ᠪᠣᡞᡤᠣᠨ ᠴᡞ ᠠᠨᠠᠮᡝ ᡤᡝᠮᡠ ᡝᠯᡥᡝ
ᡨᠠᡞᡫᡞᠨ ᠣᡣᡞᠨᡞ ᠰᡝᠮᡝ ᡪᠠᠯᠪᠠᠷᡞᠮᠪᡞ ! ᡠᠪᠠᡞ ᠠᠷᠪᡠᠨ ᡨᡠᠸᠠᠪᡠᠨ ᡪᠠᠴᡞ ᠰᠠᡞᡣᠠᠨ 。 ᠰᡞ ᡠᠴᡠᠨ ᡠᠴᡠᠯᡝᠮᡝ
ᠴᡞᡥᠠᠯᠠᠷᠠᡣᡡ ᠨᡞᡠ ? ᡨᡝᠰᡝ ᠠᡞᠨᡠ ᠶᠠᠪᡠᡥᠠᡣᡡ ᠨᡞ ? ᠠᠷᠠ , ᠠᠶᠠᠨ ᡝᡩᡠᠨ ᡩᡝᡣᡩᡝᡣᡝ ! ᡞ ᡪᡠᠰᡝ ᡞ
ᡨᠠᠴᡞᠷᡝ ᡫᠠᠶᠠᠪᡠᠨ ᠨᡝᡨᡝᠯᡝ ᡣᡝᠮᡠᠨᡞ ᡩᡠᠪᡝ ᡩᠠ ᠠᡣᡡ ᠣᡫᡞ , ᡨᡠᡨᡨᡠ ᠮᠠᡢᡤᠠᡧᠠᠮᡝ ᡫᠠᡞᡥᠠᠴᠠᠮᠪᡞ 。
ᠰᡞᡣᠰᡝ ᡩᠣᡣᠰᡞᠨ ᡝᡩᡠᠨ ᡨᡠᠷᠠᠷᠠ ᠠᡤᠠ ᡝᠮᡠ ᡩᡠᠪᡝᡞ ᡩᠠᠮᡝ ᠯᠠᡣᠴᠠᠷᠠᡣᡡ ᡨᡠᠷᡤᡠᠨᡩᡝ , ᡠᡨᡨᡠ ᠮᡝᠨᡞ
ᡩᡝᠶᡝᡨᡠᠨ ᡩᡝᠶᡝᠮᡝ ᠮᡠᡨᡝᡥᡝᡣᡡ 。 ᡨᡝᠰᡝᡞ ᡝᠷᡩᡝᠮᡠ ᠮᡠᡨᡝᠨ ᠶᠠᠪᡠᠨ ᡨᡠᠸᠠᡣᡞᠶᠠᠨ ᡨᠠᠴᡞᠨ ᠰᠠᠷᠠᠰᡠ
ᠸᡝᠰᡞᡥᡠᠨ ᠴᠣᠯᡤᠣᠷᠣᡣᠣ ᠣᡫᡞ , ᡨᡠᡨᡨᡠ ᡤᡝᠷᡝᠨ ᠨᡞᠶᠠᠯᠮᠠᡞ ᡠᡪᡝᠯᡝᠮᡝ ᡣᡠᡩᡠᠯᡝᠷᡝ ᡤᡞᡢᡤᡠᠯᡝᠮᡝ ᡥᠠᡞᠷᠠᠷᠠ
ᠪᡝ ᠪᠠᡥᠠ 。 ᡝᠷᡝ ᡨᠠᠴᡞᠰᡞ ᠠᠨ ᡞ ᡠᠴᡠᠷᡞ ᡣᡞᠴᡝᠪᡝ ᡫᠠᡧᡧᠠᡢᡤᠠ ᠪᡞᠮᡝ , ᡣᡝᠮᡠᠨᡞ ᡣᡠᠮᡩᡠ ᠮᡠᡪᡞᠯᡝᠨ ᡞ
ᠰᡝᡫᡠ ᡩᡝᠷᡞ ᡨᠠᠴᡞᠮᡝ , ᠪᡝᠶᡝ ᡞᠨᡠ ᡪᡞᡢᡣᡞᠨ ᡠᠨᡝᡢᡤᡞ ᡞ ᠰᡞᠪᡣᡞᠮᡝ ᡫᡠᡥᠠᡧᠠᠷᠠ ᡨᡠᠷᡤᡠᠨᡩᡝ , ᡠᡨᡨᡠ ᠣᡫᡞ
, ᠮᡠᡩᠠᠨ ᡩᠠᠷᡞ ᡠᡪᡠ ᡩᡝ ᠰᡞᠮᠨᡝᠪᡠᠮᠪᡞ 。 ᠠᡤᡠ , ᠰᡞ ᡝᠮᡤᡝᠷᡞ ᡤᡞᠰᡠᠨ ᠪᡝ ᡤᡞᠰᡠᠷᡝᠮᡝ ᡩᡝᠷᡞᠪᡠᠴᡞ
ᡨᡝᡨᡝᠨᡩᡝᠷᡝ , ᡠᡠᡥᠠᡞ ᡤᡞᠰᡠᠷᡝᠮᡝ ᠸᠠᡪᡞᠪᡠᠴᡞ ᠠᠴᠠᠮᠪᡞ 。 ᠰᡠᠸᡝ ᠠᠮᠪᠠ ᡨᠠᠴᡞᡣᡡ ᡩᡝ ᡪᡞᡥᡝ ᠪᡝ ᡩᠠᡥᠠᠮᡝ
, ᡠᠷᡠᠨᠠᡣᡡ ᡣᡞᠴᡝᠮᡝ ᡨᠠᠴᡞᠴᡞ ᠠᠴᠠᠮᠪᡞ 。 ᡨᡝᠷᡝ ᠠᡢᡤᠠᡞ ᡪᠠᠯᡠ ᠠᠯᡞᠮᡝ ᡤᠠᡞᠴᡞ ᡨᡝᡨᡝᠨᡩᡝᠷᡝ , ᡨᠣᡣᡨᠣᡫᡞ
ᡣᡡᠪᡠᠯᡞᠷᠠᡣᡡ ᡣᠠᡞ 。 ᡫᡝ ᠠᠷᡤᠠ ᠪᡝ ᠪᠠᡞᡨᠠᠯᠠᡫᡞ ᠣᡪᠣᠷᠠᡣᡡ ᠪᡝ ᡩᠠᡥᠠᠮᡝ , ᡤᡞᠶᠠᠨ ᡞ ᡞᠴᡝ ᠠᠷᡤᠠ ᠪᡝ
ᠪᠠᡞᡨᠠᠯᠠᠷᠠ ᠪᡝ ᠪᠣᡩᠣᠴᡞ ᠠᠴᠠᠮᠪᡞ 。 ᠨᡞᠶᠠᠯᠮᠠ ᡞᠷᡤᡝᠨ ᡞ ᠠᡞᠰᡞ ᡨᡠᠰᠠ ᡞ ᡪᠠᠯᡞᠨ , ᠮᡠᠰᡝ ᠠᡞ
ᡝᡣᡞᠶᡝᡥᡠᠨ ᡨᠠᡧᠠᠮ ᠪᡝ ᡥᠠᠯᠠᠮᡝ ᠮᡠᡨᡝᠷᠠᡣᡡ ᠨᡞ ! ᠰᡞᠮᠪᡝ ᠮᡞᠨᡞ ᠰᡝᡪᡝᠨ ᠪᡝ ᠶᠠᠯᡠᡫᡞ ᠨᡝᠨᡝᠮᡝ ᠪᡝᡩᡝᠷᡝ
ᠰᡝᠷᡝᡢᡤᡝ , ᠰᡠᠸᡝᠨᡞ ᠪᠣᡠ ᡞ ᡠᠷᠰᡝ ᡨᠠᡨᠠᡧᠠᠷᠠᡣᡡ ᠣᡣᡞᠨᡞ ᠰᡝᠷᡝ ᡪᠠᠯᡞᠨ 。 ᠰᡞ ᠠᡞᡣᠠ ᡝᠮᡠ ᡤᡞᠰᡠᠨ
ᡤᡞᠰᡠᠷᡝᠷᠠᡣᡡ ᠣᠴᡞ , ᡤᡝᠷᡝᠨ ᠨᡞᠶᠠᠯᠮᠠ ᠠᠮᠪᡠᠯᠠ ᡝᠷᡝᠴᡠᠨ ᡠᡫᠠᠷᠠᠮᠪᡞ 。 ᠠᡞᡣᠠᠪᠠᡩᡝ ᡨᡝᠷᡝ ᠮᡝᠷᡤᡝᠨ
ᡩᠠᡞᡫᡠ ᠸᠠᡣᠠ ᠣᠴᡞ , ᠮᡞᠨᡞ ᡝᠷᡤᡝᠨ ᡣᡝᡪᡞᠨᡝ ᡪᠣᠴᡞᡥᠠ 。 ᡩᠠᠮᡠ ᡞᠪᡝᡩᡝᡥᡝᡝ ᡪᠠᡣᠠ ᠪᡝ ᡨᡝᠰᡠᡨᡝᠯᡝ
ᠠᠯᡤᡞᠮᠪᡠᡫᡞ , ᠠᠮᠠᠷᡞᠯᡥᠠ ᡪᠠᡣᠠ ᠪᡝ ᡝᡨᡝᠴᡞ , ᡤᡝᠷᡝᠨᡠᠰᡠ ᠪᡝ ᡨᡝᠨᡞ ᡪᡠᠯᡝᠰᡞ ᡞᠪᡝᠪᡠᠮᡝ ᠮᡠᡨᡝᠮᠪᡞ 。
ᡩᠠᠮᡠ ᡣᡠᠮᡩᡠᠰᡩᡠᠨ ᠪᡝ ᠪᠠᡥᠠᠮᡝ ᡤᠣᠴᡞᠴᡞ , ᠨᡞᠶᠠᠯᠮᠠ ᡨᡝᠨᡞ ᡨᠠᡣᠰᡞᠮᡝ ᠮᡠᡨᡝᠮᠪᡞ 。 ᡨᠣᡣᡨᠣᡫᡞ ᡠᠷᡠᠨᠠᡣᡡ
ᡨᠠᡧᠠᠨ ᠪᡝ ᡥᠠᠯᠠᠴᡞ , ᡨᡝᠨᡞ ᡤᡝᠷᡝᠨ ᠨᡞᠶᠠᠯᠮᠠᡞ ᠣᠨᠴᠣᡩᠣᠷᠣ ᡤᡞᠯᡪᠠᠷᠠ ᠪᡝ ᠪᠠᡥᠠᠮᡝ ᠠᠯᡞᠮᠪᡞ 。 ᠠᡤᡠ ,
ᠰᡞ ᡝᠨᡝᡢᡤᡞ ᡨᡠᠯᡝᠰᡞ ᡨᡠᠴᡞᠷᠠᡣᡡ ᠣᡥᠣᡩᡝ , ᠶᠠᠮᡪᡞᠰᡥᡡᠨ ᠮᡞᠨᡞ ᠪᠣᡠ ᡩᡝ ᠪᡠᡩᠠᠯᠠᠮᡝ ᡪᡞᠷᡝᡠ 。 ᠣᠮᠣᠯᠣ
ᠠᠮᡠ ᡪᡞᡫᡞ ᠠᠮᡤᠠᡥᠠ ᠮᠠᡢᡤᡞ , ᠪᡞ ᡨᡝᠨᡞ ᠪᠠᡪᡞ ᡝᠷᡤᡝᠮᡝ ᠮᡠᡨᡝᠮᠪᡞ 。 ᡩᠠᠮᡠ ᡪᡠᡢ ᡥᡡᠸᠠ ᡞ ᡠᡩᡠ ᠮᡞᡢᡤᠠᠨ
ᠠᠨᡞᠶᠠᠴᡞ ᡠᠯᠠᠪᡠᠮᡝ ᡪᡞᡥᡝ ᡫᡠᠯᡠ ᠰᠠᡞᠨ ᡧᡠ ᠸᡝᠨ ᠪᡝ ᠰᡞᠷᠠᠮᡝ ᠠᠯᡤᡞᠮᠪᡠᠷᡝ ᠣᡥᠣᡩᡝ , ᡞᠴᡝ ᡝᠷᡞᠨ ᡪᠠᠯᠠᠨ
ᡞ ᡧᡠ ᡤᡝᡢᡤᡞᠶᡝᠨ ᡪᠠᡞ ᡧᡠ ᠸᡝᠨ ᠪᡝ ᡨᡝᠨᡞ ᡞᠯᡞᠪᡠᠮᡝ ᠠᠷᠠᠮᡝ ᠮᡠᡨᡝᠮᠪᡞ 。 ᡝᠷᡝ ᡪᡠᡞ ᠰᡠᠷᡝ ᠰᡝᡣᡨᡠ
ᠯᡞᡢᡤᡝ ᡣᡞᠶᠠᡢᡩᡠ ᠪᡞᠮᡝ , ᠪᠠᠨᡪᡞᡥᠠᡢᡤᡝ ᡞᠨᡠ ᡤᡞᠯᡨᡠᡣᠠᠨ ᠠᡞᠯᡠᡢᡤᠠ ᠰᡝᠴᡞ , ᡤᡡᠨᡞᠨ ᠮᡠᡪᡞᠯᡝᠨ ᡥᠣᠨᠣ
ᡤᡠᠯᡠ ᠨᠣᠮᡥᠣᠨ ᠰᠠᡞᠨ 。 ᡨᡝᠰᡝ ᡤᡠᠯᡥᡠᠨ ᡩᠣᠪᠣᠷᡞ ᡝᠮᡠ ᡩᡝᠷᡝᡞ ᠠᠷᡣᡞ ᠣᠮᡞᠮᡝ , ᡝᠮᡠ ᡩᡝᠷᡝᡞ ᡣᡠᠮᡠᠨᡩᡠᠮᡝ
ᡠᠴᡠᠯᡝᠮᡝ , ᠰᡝᠪᡪᡝᠨ ᡨᡝᠨ ᡩᡝ ᡞᠰᡞᠨᠠᡥᠠ ᠰᡝᠴᡞ ᠣᠮᠪᡞ 。 ᠪᡞ ᡠᠮᠠᡞ ᠶᠠᠪᡠᠷᠠᡣᡡ ᠰᡝᠷᡝᡢᡤᡝ ᠸᠠᡣᠠ ,
ᠮᠠᡢᡤᠠᡞ ᡨᠠᡣᠠ ᡣᡝᠮᡠᠨᡞ ᠶᠠᠪᡠᠮᡝ ᠮᡠᡨᡝᠷᠠᡣᡡ 。 ᡠᡥᡝᡞ ᠮᠠᡫᠠᡤᡠᠷᡠᠨ ᡞ ᠠᠯᡞᠨ ᠪᡞᠷᠠ ᡩᡝ ᡨᡝᡫᡞ , ᡠᡥᡝᡞ
ᠮᠠᡫᠠᡤᡠᠷᡠᠨ ᡞ ᠮᡠᡣᡝ ᠪᡝ ᠣᠮᡞᠮᡝ ᠣᡫᡞ , ᠰᡠᠰᠠᡞ ᠨᡞᡢᡤᡠᠨ ᡠᡣᠰᡠᠷᠠ ᠸᡝ ᡤᡝᠯᡞ ᠸᡝ ᡩᡝᠷᡞ ᡩᡝᠯᡥᡝᠮᡝ
ᠮᡠᡨᡝᠷᠠᡣᡡ 。 ᡥᠠᡞᠯᠠᠨ ᡩᡝ ᡫᡠᠯᡝᡥᡝ ᠪᡞ , ᠮᡠᡣᡝ ᡩᡝ ᠰᡝᡣᡞᠶᡝᠨ ᠪᡞ , ᠨᡞᠶᠠᠯᠮᠠ ᡩᡝ ᠴᡞᡣᡨᠠᠨ ᠪᡞ ,
ᡠᡨᡨᡠ ᠣᡫᡞ , ᠰᡝᡢᡤᡝ ᠪᡝ ᡤᡞᡢᡤᡠᠯᡝᠮᡝ ᡥᡞᠶᠣᡠᡧᡠᠨ ᠪᡝ ᠠᡣᡡᠮᠪᡠᠮᠪᡞ ᠰᡝᠷᡝᡢᡤᡝ , ᡪᡠᡢ ᡥᡡᠸᠠ ᡠᡣᠰᡠᠷᠠᡞ
ᡠᠯᠠᠨᡩᡠᠨᡪᡞᡥᡝ ᠰᠠᡞᠨ ᡝᠷᡩᡝᠮᡠ ᡣᠠᡞ 。 ᡨᡝᠷᡝ ᠪᡞᡨᡥᡝᡞ ᡫᡠᠯᡥᡡ ᡩᡝ ᡞᠨᡞ ᠪᡞᡨᡥᡝ ᠴᠠᡤᠠᠨ ᡪᠠᡞ ᡫᡞ ᠪᡝ
ᡨᡝᠪᡠᡫᡞ , ᡤᡝᠯᡞ ᡝᠮᡠ ᠮᡠᡩᠠᠨ ᠨᠠᠷᡥᡡᡧᠠᠮᡝ ᠪᠠᡞᠴᠠᠮᡝ ᡨᡠᠸᠠᡫᡞ , ᠠᠮᠠᠯᠠ ᡨᡝᠨᡞ ᠪᠠᠨᠰᡝ ᡩᡝᠷᡞ ᡨᡠᠴᡞᠮᡝ
ᠶᠠᠪᡠᡥᠠ 。 ᠨᡞᠶᠠᠯᠮᠠᠰᡠ ᡞᠨᡞ ᠪᡝᠶᡝᡞ ᡥᡡᠰᡠᠨ ᡩᡝ ᠠᡣᡩᠠᡫᡞ ᠪᠠᠨᡪᡞᡨᠠᠨ ᠪᡝ ᡩᠠᡞᠯᠠᠮᡝ ᡩᠠᡥᠠᠪᡠᡥᠠ ᡨᡝᡞᠯᡝ
ᠸᠠᡣᠠ , ᡣᡝᠮᡠᠨᡞ ᠪᠠᠨᡪᡞᡨᠠᠨ ᡞ ᠠᡞᠰᡞ ᠪᡝ ᠪᠠᡞᡨᠠᠯᠠᠮᡝ ᠪᠠᠶᠠᠰᡠ ᡫᡠᡣᡪᡞᠯᡝᠮᡝ ᠠᠷᠠᠮᠪᡞ 。 ᠨᡞᠶᠠᠯᠮᠠᡞ
ᠮᠠᡢᡤᠠ ᡩᡝ ᠠᡞᠰᡞᠯᠠᠷᠠᡣᡡ ᡩᠠᡩᡝ , ᡝᠯᡝᠮᠠᡢᡤᠠ ᡩᠠᠯᠪᠠ ᡩᡝ ᡞᠯᡞᡫᡞ ᡝᠮᡠ ᡩᡝᠷᡝᡞ ᠪᠠᠰᡠᠮᡝ ᡞᠨᡪᡝᠮᠪᡞ 。
ᠮᡝᠨᡞ ᠰᡝᡫᡠ ᠮᠠᠨᡪᡠ ᠰᡞᠪᡝ ᡤᡞᠰᡠᠨ ᡩᡝ ᡠᠷᡝᠮᡝ ᡥᠠᡫᡠᡣᠠ ᡩᠠᡩᡝ , ᠨᡞᡣᠠᠨ ᡤᡞᠰᡠᠨ ᡥᡝᠷᡤᡝᠨ ᡩᡝ ᡞᠨᡠ
ᡠᠷᡝᠮᡝ ᡥᠠᡫᡠᡣᠠᠪᡞ 。 ᠴᡞᠮᠠᠷᡞ ᡝᡞᠴᡞ ᠰᡞ ᡪᡞᡠ , ᡝᡞᠴᡞ ᡨᡝᠷᡝ ᡪᡞᡣᡞᠨᡞ , ᡝᠮᡣᡝᠨ ᡪᡞᠷᠠᡣᡡ ᠣᠴᡞ
ᠣᡪᠣᠷᠠᡣᡡ 。 ᡝᠮᡠ ᡪᠠᠯᠠᠨ ᡩᡝ ᠠᡞᠨᠠᠮᡝ ᠠᡞᠨᠠᠮᡝ ᠠᠷᠰᠠᠷᡞ ᠪᠠᠨᡪᡞᠷᡝ ᠠᡢᡤᠠᠯᠠ , ᡝᠮᡠ ᡫᠠᠯᡤᠠ ᡥᠣᡠ ᡥᡞᡠ
ᠰᡝᠮᡝ ᠪᠠᡞᡨᠠ ᡞᠴᡞᡥᡞᠶᠠᠷᠠ ᡩᡝ ᡞᠰᡞᠷᠠᡣᡡ 。 ᠠᠮᠠ ᡪᡠᡞ ᡞ ᠪᠠᠷᡠ ᡥᡝᠨᡩᡠᠮᡝ : " ᡝᠮᠪᡞᠴᡞ ᠪᡞᡨᡥᡝ
ᡨᠠᠴᡞᠮᠪᡞᡠ ? ᡝᠮᠪᡞᠴᡞ ᡠᠰᡞᠨ ᠸᡝᡞᠯᡝᠮᠪᡞᡠ ? ᠰᡞᠨᡞ ᠪᡝᠶᡝ ᡨᠣᡣᡨᠣᠪᡠ " ᠰᡝᡥᡝ 。 ᠨᡞᠶᠠᠯᠮᠠᡞ ᡞᠴᡞᡥᡞᠶᠠᡥᠠ
ᠪᠠᡞᡨᠠ ᠪᡝ ᡝᠷᡝ ᡞᠨᡠ ᠣᡪᠣᠷᠠᡣᡡ ᡨᡝᠷᡝ ᡞᠨᡠ ᠣᡪᠣᠷᠠᡣᡡ ᠰᡝᠮᡝ ᡪᠠᠪᠴᠠᠷᠠ ᠠᡢᡤᠠᠯᠠ , ᡞᠨᡞ ᠪᡝᠶᡝ ᡤᠠᠯᠠ
ᡩᠠᠮᡝ ᡞᠴᡞᡥᡞᠶᠠᠷᠠ ᡩᡝ ᡞᠰᡞᠷᠠᡣᡡ 。 ᡤᡝᠷᡝᠨ ᡤᡝᠮᡠ ᡣᡝᡪᡞᠨᡝ ᡞᠰᡞᠨᠠᠮᡝ ᡪᡞᡥᡝᠪᡞ , ᡩᠠᠮᡠ ᠠᡤᡠ ᡞ ᡨᡝᡞᠯᡝ
ᡪᡞᠷᡝ ᡠᠨᡩᡝ 。 ᠪᠠᠨᡪᡞᡥᠠ ᠠᠷᠪᡠᠨ ᠮᡠᠷᡠ ᡤᡞᠷᡠ ᡤᡞᠯᡨᡠᡣᠠᠨ ᡤᠣᡪᡞᠮᡝ , ᡩᠠᠮᡠ ᠠᡞᠨᠠᠷᠠ ᡩᠣᠷᠣ ᠶᠣᠰᠣ ᠠᡣᡡ
ᡩᡝ ᡤᡡᡨᡠᠪᡠᡥᠠ 。 ᠪᡞ ᡠᡩᡠ ᡤᡡᠯᡪᠠ ᡩᡝ ᡨᡝᡫᡞ ᠴᠠᠪᠴᠠᠯ ᡩᡝ ᡥᠠᠨᠴᡞ ᠪᡞᠴᡞᠪᡝ , ᠪᠠᡞᡨᠠ ᠠᡣᡡ ᠣᠴᡞ ᡞᠨᡠ
ᡩᠠᠷᡠᡥᠠᡞ ᡤᡝᠨᡝᠷᡝ ᡧᠣᠯᠣ ᠠᡣᡡ 。 ᡠᡩᡠ ᡪᡠᡞ ᠪᡝ ᡣᡞᡩᡠᠷᡝ ᠮᡠᡪᡞᠯᡝᠨ ᡝᠷᡞᠨ ᡩᠠᠷᡞ ᠴᡞᡣ ᠴᡞᡣ ᠰᡝᠮᠪᡞ
ᠰᡝᠴᡞᠪᡝ , ᡩᠠᠮᡠ ᠠᠯᡞᠨ ᠪᡞᠷᠠ ᡤᠣᠷᠣ ᡤᡞᠶᠠᠯᠠᠪᡠᡫᡞ , ᡞᠨᡠ ᠰᠠᠪᡠᠷᡝ ᡩᡝ ᡞᠯᡩᡠᡢᡤᠠ ᠠᡣᡡ 。 ᠰᡝᡫᡠ ᡠᡩᡠ
ᡝᠷᡝ ᡫᠣᠨᡪᡞᠨ ᠪᡝ ᡨᡝᠷᡝ ᡩᡝ ᡩᠠᡥᡡᠨ ᡞ ᠰᡠᠮᡝ ᡪᡞᠶᠠᡢᠨᠠᡥᠠ ᠰᡝᠮᡝ , ᡨᡠᠸᠠᠴᡞ , ᡠᠮᠠᡞ ᡠᠯᡥᡞᡥᡝ ᠮᡠᠷᡠ
ᠠᡣᡡ 。 ᡠᡨᡥᠠᡞ ᡨᡠᠮᡝᠨ ᡠᠯᠴᡞᠨ ᠪᠣᡠ ᡞ ᡥᡝᡨᡥᡝ ᠪᡞᡥᡝ ᠰᡝᠮᡝ , ᡣᠠᡨᡠᠨ ᡤᡠᡞᡤᡠ ᠪᡝᠶᡝ ᡩᡠᠷᠰᡠᠨ ᠠᡣᡡ ᠣᠴᡞ
, ᡞᠨᡠ ᠠᡞ ᡨᡠᠰᠠ ᠪᡞ ! ᠪᡞ ᠴᡞᡥᠠᡢᡤᠠᡞ ᠶᠠᡩᠠᠮᡝ ᠮᡠᡨᡝᠮᠪᡞ , ᡞᠨᡠ ᡨᡝᠰᡝ ᠪᡝ ᡩᠠᡥᠠᠮᡝ ᡨᠠᠴᡞᠷᠠᡣᡡ 。
ᠴᡞᡥᠠᡢᡤᠠᡞ ᠪᡝᠶᡝ ᠨᠠᡞ ᡤᡞᠨᡩᠠᠨᠠ ᡩᡝ ᡩᠣᠰᡞᠮᡝ ᠮᡠᡨᡝᠮᠪᡞ , ᡞᠨᡠ ᡥᠠᡪᡞ ᠨᡞᠶᠠᠮᠠᡢᡤᠠ ᠪᡝ ᠠᠪᡣᠠᡞ ᡨᠠᡢᡤᡞᠨ
ᡩᡝ ᡨᠠᡫᠠᠪᡠᠮᠪᡞ 。 ᠮᠠᠨᡩᠠᠨ ᠣᠴᡞ ᠮᠠᠨᡩᠠᠨ ᠣᡣᡞᠨᡞ , ᡩᠠᠮᡠ ᡥᡝᠨᡞ ᠰᠠᡞᠨ ᠣᡣᡞᠨᡞ 。 ᠰᡞ ᠠᡞ ᠰᡝᠮᡝ
ᡤᡞᠰᡠᠷᡝᡥᡝ ᠰᡝᠴᡞᠪᡝ , ᠪᡞ ᡤᡝᠮᡠ ᡪᡞᠯᡞ ᠪᠠᠨᡪᡞᠷᠠᡣᡡ 。 ᠶᠠ ᠸᡝ ᡨᠠᡧᠠᠷᠠᡥᠠ ᠪᡝ ᡩᠠᠷᡣᡡ , ᠮᡠᠰᡝ ᡤᡝᠮᡠ
ᡨᡝᡫᡞ ᡧᡠᠮᡞᠯᡝᠮᡝ ᠰᡝᡠᠯᡝᠴᡞ ᠠᠴᠠᠮᠪᡞ 。 ᠠᡞ ᠪᠠᡞᡨᠠ ᡨᡠᠴᡞᡣᡝ ᠰᡝᠮᡝ , ᠪᡞ ᡤᡝᠮᡠ ᠰᡞᠨᡩᡝ ᠠᡞᠰᡞᠯᠠᠮᠪᡞ 。
ᡝᠷᡝ ᠪᠠᡞᡨᠠ ᠪᡝ ᡤᡞᠶᠠᠨ ᡞ ᡞᠴᡞᡥᡞᠶᠠᠴᡞ ᠠᠴᠠᠮᡝ ᠣᡥᠣ , ᡨᡠᡨᡨᡠ ᠸᠠᡣᠠ ᠣᠴᡞ ᡨᡠᡨᠠᠯᠠ ᠪᠠᡞᡨᠠ ᡤᡝᠮᡠ
ᠰᠠᠷᡨᠠᠪᡠᠮᠪᡞ 。 ᡪᠠᠪᡧᠠᠨ ᡩᡝ ᠰᡞᡣᠰᡝ ᠪᡞ ᡨᡝᠷᡝ ᠰᡝᡪᡝᠨ ᡩᡝ ᡨᡝᡥᡝᡣᡡᡢᡤᡝ , ᡨᡠᡨᡨᡠ ᠸᠠᡣᠠ ᠪᡞᡥᡝ ᠪᡞᠴᡞ ,
ᠪᡞ ᡞᠨᡠ ᡪᠣᠪᠣᠯᠣᠨ ᡩᡝ ᡨᡠᡧᠠᠮᠪᡞᡥᡝ 。 ᡝᡞᠴᡞ ᡨᡝᠷᡝ ᠨᡞᠶᠠᠯᠮᠠ ᠠᠮᠪᠠ ᡨᠠᡧᠠᠨ ᡨᠠᡧᠠᠷᠠᡥᠠ ᠠᡞᠰᡝ , ᡠᡨᡨᡠ
ᠸᠠᡣᠠ ᠣᡥᠣ ᠪᡞᠴᡞ , ᡨᡝᠷᡝᠪᡝ ᠣᠷᠣᠨ ᡩᡝᠷᡞ ᠸᠠᠰᡞᠪᡠᠷᠠᡣᡡ ᠪᡞᡥᡝ 。 ᡝᡞᠴᡞ ᠮᡞᠨᡞ ᡤᡞᠰᡠᠷᡝᡥᡝ ᠰᠣᡢᡣᠣᡞ
ᡞᠴᡞᡥᡞᠶᠠ , ᡠᡨᡨᡠ ᠸᠠᡣᠠ ᠣᠴᡞ , ᠪᡞ ᠰᡞᠮᠪᡝ ᡤᡠᠸᡝᠪᡠᠷᠠᡣᡡ 。 ᡞᠯᡞ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ “ ᠨᡞᠮᠠᡢᡤᡞ
ᠪᡠᠶᡝᠨᡞᠨ ” ᡪᡠᡥᡝ ᠨᡞᠮᠠᡢᡤᡞ ᡧᡠ ᠸᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠰᠠᡞᡢᡤᡞ ᡪᠠᡞ ᠴᠠᠪᠴᠠᠯ ᠰᡞᠶᠠᠨ ᠶᠠᡩᠠᡥᡡᠨ ᠪᡝ
ᠸᡝᡥᡞᠶᡝᠮᡝ ᡨᠠᠴᡞᠨ ᡩᡝ ᠠᡞᠰᡞᠯᠠᠷᠠ ᡪᡠᡥᡝ ᠨᡞᠮᠠᡢᡤᡞ ᡧᡠ ᠸᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠰᠠᡞᡢᡤᡞ ᡥᡞᡩᠠ
ᠨᡝᡞᡥᡝᠪᡞ 1 ᠪᡞᠶᠠᡞ ᡞᠴᡝ ᡩᡝ , ᡞᠯᡞ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ “ ᠨᡞᠮᠠᡢᡤᡞ ᠪᡠᠶᡝᠨᡞᠨ ” ᡪᡠᡥᡝ ᠨᡞᠮᠠᡢᡤᡞ
ᡧᡠ ᠸᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠰᠠᡞᡢᡤᡞ ᡪᠠᡞ ᠴᠠᠪᠴᠠᠯ ᠰᡞᠶᠠᠨ ᡪᡠᡥᡝ ᠨᡞᠮᠠᡢᡤᡞ ᡧᡠ ᠸᡝᠨ ᡤᡝᡢᡧᡝᠮᡝ
ᠰᠠᠷᡧᠠᠷᠠ ᠰᠠᡞᡢᡤᡞ ᠪᡝ ᠸᡝᠨᡪᡝᡥᡠᠨ ᡠᠷᡤᡠᡢᡤᡝ ᡠᠴᡠᠨ ᠮᠠᡣᠰᡞᠨ ᡝᡫᡞᠨ ᡩᠣᠯᠣ ᡥᡞᡩᠠ ᠨᡝᡞᡥᡝᠪᡞ ︒ ᡥᡞᡩᠠ
ᠨᡝᡞᠷᡝ ᡩᠣᠷᠣᠯᠣᠨ ᠪᡝ ᠴᠠᠪᠴᠠᠯ ᠰᡞᠶᠠᠨ ᠶᡠᠸᠠᠨ ᡦᡠ ᠶᡠᠸᠠᠨ ᡩᡝ ᠶᠠᠪᡠᠪᡠᡫᡞ ︐ ᡞᠯᡞ ᡪᡝᡠ ᡞᠯᡥᡞ ᡪᡝᡠ ᡪᠠᡢ
ᡪᠠᡢ ᡪᡞᡠᡞ ᡪᠠᡞ ᡪᡝᡠ ᡩᡝ ᡨᠣᠨᡩᠣᡣᠣᠨ ᡣᠠᡩᠠᠯᠠᠪᡠᠷᡝ ᠣᠷᠣᠨ ᡞ᠋ ᡨᡠᡧᠠᠨᡠᠰᡞ ︐ ᠰᡞᠶᠠᠨ ᡩᡠᡞᠨ ᠶᠣᡥᡞ
ᠪᠠᠨᠰᡝᡞ ᠶᠠᠷᡥᡡᡩᠠᠰᡞ ᡩᠣᠷᠣᠯᠣᠨ ᡩᡝ ᡨᡝᡣᡠᠯᡝᡥᡝᠪᡞ ︒ ᠴᠠᠪᠴᠠᠯ ᠰᡞᠶᠠᠨ ᠸᡝᡞ ᡞᠯᡥᡞ ᡧᡠᡪᡞ ︑ ᠰᡞᠶᠠᠨ ᡪᠠᡢ
ᡤᡠᠸᠠᠨ ᡤᡠᡞᡪᡝᠨ ᠴᠠᠪᠴᠠᠯ ᠰᡞᠶᠠᠨ ᠸᡝᡞ ︑ ᠰᡞᠶᠠᠨ ᠨᡞᠶᠠᠯᠮᠠ ᡞᠷᡤᡝᠨ ᡩᠠᠰᠠᠨ ᠶᠠᠮᡠᠨ ᠪᡝ ᡫᡠᠨᡩᡝᠯᡝᡫᡞ ︐
ᠠᡧᡧᠠᠨ ᡩᡝ ᡝᡢᡤᡝᠯᡝᠮᡝ ᡪᡞᡥᡝ ᡤᡝᠷᡝᠨ ᠶᠠᠷᡥᡡᡩᠠᠰᡞ ︑ ᠠᠨᡨᠠᡥᠠ ᡞ᠋ ᠪᠠᠷᡠ ︐ ᡤᠣᠯᠮᡞᠨ ᠪᡞᠯᡤᠠᠨ ᠴᡞ ᡝᠪᠰᡞ
ᠴᠠᠪᠴᠠᠯ ᡞ᠋ ᠪᠠᡩᠠᠷᠠᠨ ᡩᡝ ᠮᡠᡪᡞᠯᡝᠨ ᡨᠠᡨᠠᡧᠠᠮᡝ ᠸᡝᡥᡞᠶᡝᡥᡝ ᡤᡝᠷᡝᠨ ᡪᡝᠴᡝᠨ ᡠᠷᠰᡝ ᡞ᠋ ᠪᠠᠷᡠ ᡥᠠᠯᡥᡡᠨ
ᡞ᠋ ᡠᠷᡤᡠᠯᡝᠷᡝ ᡪᠠᡞ ᡠᠨᡝᡢᡤᡞ ᡞ᠋ ᡝᠯᡥᡝ ᠰᠠᡞᠨ ᡫᠣᠨᡪᡞᠷᡝ ᠪᡝ ᡞᠯᡝᡨᡠᠯᡝᡥᡝ ︐ ᡣᡝᠮᡠᠨᡞ ᡨᡝᠰᡠ ᠪᡞᠯᡤᠠᠨ
ᡪᡠᡥᡝ ᠨᡞᠮᠠᡢᡤᡞ ᡧᡠ ᠸᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠰᠠᡞᡢᡤᡞ ᡞ᠋ ᡩᠠᡨᡝᡢᡤᡝ ᠠᠷᠪᡠᠨ ᡪᠠᡞ ᠠᡧᡧᠠᠨ ᡞ᠋
ᠪᠠᡣᡨᠠᠮᠪᡠᠨ ᠪᡝ ᡨᠠᡣᠠᠪᡠᡥᠠ ︒ ᡨᠠᡣᠠᠨᡩᡠᠪᡠᡥᠠ ᠪᡝ ᡨᡝᠨ ᠣᠪᡠᡥᠠ ᡩᡝ ︐ ᡞᠯᡞ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ “
ᠨᡞᠮᠠᡢᡤᡞ ᠪᡠᠶᡝᠷᡧᡝᠨ ” ᡪᡠᡥᡝ ᠨᡞᠮᠠᡢᡤᡞ ᡧᡠ ᠸᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠰᠠᡞᡢᡤᡞ ᡪᠠᡞ ᠴᠠᠪᠴᠠᠯ ᠰᡞᠶᠠᠨ
ᡪᡠᡥᡝ ᠨᡞᠮᠠᡢᡤᡞ ᡧᡠ ᠸᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠰᠠᡞᡢᡤᡞ 2019 ᠴᡞ ᠠᠨᡞᠶᠠ ᠠᠨᡞᠶᠠᡞ ᠪᡞᠶᠠᡞ ᡞᠴᡝ ᡩᡝᠷᡞ
ᡩᡝᠷᡞᠪᡠᡫᡞ ᡝᠷᡝ ᠠᠨᡞᠶᠠ 2 ᠪᡞᠶᠠᡞ ᡧᠣᡧᠣᡥᠣᠨ ᠰᡞᡩᡝᠨ ︐ ᠠᡧᡧᠠᠨ ᡠᠴᡠᠷᡞ ᡞ᠋ ᡠᠴᡝ ᡦᡞᠶᠣᠣ ᡞ᠋ ᡩᠣᠰᡞᠪᡠᠨ
ᡤᡠᠪᠴᡞ ᠪᡝ ᡤᡝᠮᡠ ᠰᡞᠶᠠᠨ ᡞ᠋ ᠪᡞᡨᡥᡝ ᡨᠠᠴᡞᠮᠠᡥᠠ 237 ᠶᠠᡩᠠᡥᡡᠨ ᠮᠠᡢᡤᠠ ᠠᠮᠪᠠ ᡨᠠᠴᡞᡣᡡ ᡞ᠋ ᡨᠠᠴᡞᠰᡞ ᡩᡝ
ᠠᡞᠰᡞᠯᠠᠮᡝ ᠪᡠᠮᠪᡞ ︒ ᠠᠮᠠᠷᡤᡞ ᠪᡞᠯᡤᠠᠨ ᡩᡝ ᡤᡝᠯᡞ ᡩᡝᡢᡪᠠᠨ ᠣᠨᠣᡣᠴᡠᠨ ᠪᡝ ᡨᡠᠯᠪᡞᠷᡝ ᡞᠯᡥᠠ ᡩᡝᡢᡪᠠᠨ ᠪᡝ
ᡨᡠᠸᠠᠷᠠ ᡪᡝᠷᡤᡞ ᡝᠮᡠ ᠰᡞᠷᡝᠨ ᡤᡝᡢᡧᡝᠮᡝ ᠰᠠᠷᡧᠠᠷᠠ ᠠᡧᡧᠠᠨ ᠪᡞᠮᡝ ︐ ᠴᠠᠪᠴᠠᠯ ᠰᡞᠶᠠᠨ ᡨᡠᠸᡝᠷᡞ ᡫᠣᠷᡤᠣᠨ
ᡤᡝᡢᡧᡝᠮᡝ ᠰᠠᠷᡧᠠᠷᠠ ᠪᡝ ᡪᡞᡢᡣᡞᠷᡝᠮᡝ ᠸᡝᠨᡪᡝᠪᡠᠮᠪᡞ ︒ ᠴᠠᠪᠴᠠᠯ ᠰᡞᠶᠠᠨ ᠴᡞ ᠶᡝ ᡨᡠᡧᠠᠨᡠᠰᡞ ᡨᡝᡞᠰᡠ
ᡨᡝᡞᠰᡠ ᡞ᠋ ᡞᠯᡝᡨᡠᠯᡝᡥᡝᡢᡤᡝ ᡤᡝᠷᡝᠨ ᡥᠠᠴᡞᠨ ᠠᠷᡤᠠ ᡩᡠᠷᡠᠨ ᠪᡝ ᡩᡠᠯᡝᠪᡠᡫᡞ ᡝᠷᡝ ᠮᡠᡩᠠᠨ ᠠᡧᡧᠠᠨ ᡩᡝ
ᠠᡩᠠᠨᠠᠮᠪᡞ ᠰᡝᡥᡝᠪᡞ ︒ ᡤᡠᠷᡠᠨ ᠪᠣᠣ ᡪᡠᠰᡞ ᠰᡞ ᡪᡞᠨ ᡦᡞᡢ ᡪᡠᠸᡝ ᠮᡞᡢᡤᠠᠨ ᡪᡠᠸᠠᠨ ᡠᠶᡠᠴᡞ ᠠᠨᡞᠶᠠ ᡞ᠋ ᡞᠴᡝ
ᠠᠨᡞᠶᠠ ᠪᡝ ᡠᠷᡤᡠᠯᡝᠷᡝ ᡤᡞᠰᡠᠨ ᡤᡞᠰᡠᠷᡝᡥᡝᠪᡞ ᡞᠴᡝ ᠠᠨᡞᠶᠠ ᡞ᠋ ᠣᡢᡤᠣᠯᠣ ᡩᠣᠪᠣᠷᡞ ︐ ᡤᡠᠷᡠᠨ ᠪᠣᠣ ᡪᡠᠰᡞ
ᠰᡞ ᡪᡞᠨ ᡦᡞᡢ ᡪᡠᡢᠶᠠᡢ ᡤᡠᠸᠠᡢᠪᠣ ᡩᡞᠶᠠᠨᡧᡞ ᡠᡥᡝᠷᡞᠯᡝᡥᡝ ᡨᠠᡞ ᡪᠠᡞ ᠠᠰᡠᠷᠠᠨ ᠪᡝ ᡩᡠᠯᡝᠮᠪᡠᡫᡞ ︐ ᡪᡠᠸᡝ
ᠮᡞᡢᡤᠠᠨ ᡪᡠᠸᠠᠨ ᡠᠶᡠᠴᡞ ᠠᠨᡞᠶᠠ ᡞ᠋ ᡞᠴᡝ ᠠᠨᡞᠶᠠ ᠪᡝ ᡠᠷᡤᡠᠯᡝᠷᡝ ᡤᡞᠰᡠᠨ ᠪᡝ ᡤᡞᠰᡠᠷᡝᡥᡝ ︒ ᡤᡝᠷᡝᠨᠣᡫᡞ
ᠰᠠᡞᠨ ! ᡝᠯᡩᡝᠨ ᠰᡞᠯᠮᡝᠨ ᡞᠯᡞᠨᡪᠠᠷᡣᡡ ︐ ᡝᠶᡝᠷᡝ ᠮᡠᡣᡝ ᡞ᠋ ᠠᡩᠠᠯᡞ ︒ 2019 ᠴᡞ ᠠᠨᡞᠶᠠ ᡞᠰᡞᠨᠠᠮᡝ ᡪᡞᠮᡝ
ᠣᡥᠣ ︐ ᠪᡞ ᠪᡝᡞᡪᡞᡢ ᡥᠣᡨᠣᠨ ᡩᡝ ᡤᡝᠷᡝᠨᠣᡫᡞ ᡞ᠋ ᠪᠠᠷᡠ ᡞᠴᡝ ᠠᠨᡞᠶᠠᡞ ᠰᠠᡞᡣᠠᠨ ᡥᠣᡪᠣ ᡪᠠᠯᠪᠠᠷᡞᠨ ᠪᡝ
ᡞᠰᡞᠪᡠᠮᠪᡞ ︒ 2018 ᠴᡞ ᠠᠨᡞᠶᠠ ᡩᡝ ︐ ᠮᡠᠰᡝ ᠶᠠᠷᡤᡞᠶᠠᠨ ᡪᠠᠯᡠᡣᡞᠶᠠᠮᡝ ᡩᡠᠯᡝᠪᡠᡥᡝ ︐ ᡠᠮᡝᠰᡞ ᠠᡣᡩᡠᠨ
ᡨᠣᠮᠣᠷᡥᠣᠨ ᡞ᠋ ᠶᠠᠪᡠᡥᠠ ︒ ᡝᠷᡝ ᡝᠮᡠ ᠠᠨᡞᠶᠠ ᡩᡝ ︐ ᠮᡠᠰᡝ ᡤᡝᠷᡝᠨ ᡥᠠᠴᡞᠨ ᡨᡠᡣᠰᡞᠴᡠᡣᡝ ᡝᠯᡤᡞᠷᠠ ᠠᡫᠠᠨ
ᠪᡝ ᠠᡫᠠᠮᡝ ᡝᡨᡝᡥᡝ ︐ ᡪᡞᡢᡪᡞ ᡩᡝᠨ ᡫᡝᡨᡝᠰᡠᡢᡤᡝ ᠪᠠᡩᠠᠷᠠᠷᠠ ᠪᡝ ᠠᡧᡧᠠᠨᡩᡠᠪᡠᠮᡝ ︐ ᡞᠴᡝ ᡫᡝ ᠠᡧᡧᠠᠨᡩᡠᠨ
ᠮᡠᡨᡝᠨ ᡫᠣᠷᡤᠣᡧᠣᠮᡝ ᡥᡡᠯᠠᡧᠠᠷᠠ ᠪᡝ ᡥᡡᡩᡠᠯᠠᠪᡠᠮᡝ ︐ ᡪᡞᡢᡪᡞ ᠪᡝ ᡤᡞᠶᠠᠨ ᡩᡝ ᠠᠴᠠᠨᠠᠷᠠ ᡣᡡᠸᠠᠷᠠᡤᠠᠨ ᡩᡝ
ᠶᠠᠪᡠᠪᡠᠷᡝ ᠪᡝ ᠠᡣᡩᡠᠯᠠᡥᠠ ︒ ᠯᠠᠮᡠᠨ ᠠᠪᡣᠠ ︑ ᠨᡞᠣᡥᠣᠨ ᠮᡠᡣᡝ ︑ ᠪᠣᠯᡤᠣ ᠪᠣᡞᡥᠣᠨ ᠪᡝ ᡣᠠᠷᠮᠠᡨᠠᠷᠠ ᠠᡫᠠᠨ
ᡞᡪᡞᠰᡥᡡᠨ ᡞ᠋ ᠠᠨᠠᠮᡝ ᡞᠪᡝᠪᡠᠮᡝ ︐ ᡤᡝᠷᡝᠨ ᡥᠠᠴᡞᠨ ᡞᠷᡤᡝᠨ ᠪᠠᠨᡪᡞᠨᠸᡝᠨ ᠪᠠᡞᡨᠠ ᡥᡝᡨᡥᡝ ᡥᡡᡩᡠᠯᠠᠮᡝ
ᠪᠠᡩᠠᠷᠠᠮᡝ ︐ ᠨᡞᠶᠠᠯᠮᠠ ᡞᠷᡤᡝᠨ ᠪᠠᠨᡪᡞᠨᠸᡝᠨ ᠰᡞᠷᠠᠨᡩᡠᡥᠠᡞ ᠰᠠᡞᠯᠠᠪᡠᡥᠠ ︒ ᠪᡝᡞᡪᡞᡢ ᡨᡞᠶᠠᠨᡪᡞᠨ ᡥᡝᠪᡝᡞ
ᡥᡝᠪᡝᡢᡤᡝ ᠪᠠᡩᠠᠷᠠᠮᡝ ︑ ᡤᠣᠯᠮᡞᠨ ᡠᠯᠠ ᡪᡞᡢᡪᡞ ᡤᡞᠷᡞᠨ ᠪᠠᡩᠠᠷᠠᠷᠠ ︑ ᡤᡠᠸᠠᡢᡩᡠᡢ ᠰᡞᠶᠠᡢᡬᠠᡢ ᠣᠣᠮᡝᠨ
ᠠᠮᠪᠠ ᡥᠣᡨᠣᠨ ᠮᡝᠶᡝᠨ ᡞᠯᡞᠪᡠᠷᠠᠨ ᡪᡝᠷᡤᡞ ᡤᡠᠷᡠᠨ ᠪᠣᠣᡞ ᠠᡫᠠᠨ ᠪᠣᡩᠣᡤᠣᠨ ᠪᡝ ᡨᠣᠮᠣᠷᡥᠣᠨ ᠣᡣᠰᠣᠨ ᡞ᠋
ᠶᠠᠷᡤᡞᠶᠠᠯᠠᠮᡝ ᠶᠠᠪᡠᠪᡠᡥᠠ ︒ ᠪᡞ ᡤᡝᠷᡝᠨ ᠪᠠᡩᡝ ᠪᠠᡞᠴᠠᠷᠠ ᡝᠷᡞᠨᡩᡝ ᡠᠷᡤᡠᠨᡪᡝᠮᡝ ᠰᠠᠪᡠᡥᠠᡢᡤᡝ ᠄ ᡤᠣᠯᠮᡞᠨ
ᡠᠯᠠ ᡞ᠋ ᡪᡠᠸᡝ ᡝᡣᠴᡞᠨ ᡩᡝ ᠨᡞᠶᡝᡢᠨᡞᠶᡝᠷᡞ ᠰᡠᡣᡩᡠᠨ ᠯᡝᠷ ᠯᡝᠷ ᠰᡝᠮᡝ ︐ ᡪᡞᠶᠠᠨ ᠰᠠᠨᡪᡞᠶᠠᡢ ᡨᡠᠮᡝᠨ
ᡞᠮᠠᠷᡞ ᡩᠠᡩᡞ ᡥᠣᠣ ᡥᠠᠨᡩᡠ ᡞ᠋ ᠪᠣᠯᡪᠣᠨ ᡩᡝᠪᡝᡧᡝᠮᡝ ᡧᡝᠨᡪᡝᠨ ᡥᠣᡨᠣᠨ ᡞ᠋ ᠮᡝᡩᡝᠷᡞ ᡪᡠᠯᡝᠷᡤᡞ ᠸᡝᡞᡪᡠᠷᡝ
ᠰᡠᡣᡩᡠᠨ ᠯᡝᠷ ᠯᡝᠷ ᠰᡝᠮᠪᡞ ︐ ᡬᠠᡢ ᡪᡠ ᠣᠣ ᠠᠮᠪᠠ ᡩᠣᠣᡥᠠᠨ ᡞᠯᠠᠨ ᠪᠠᡩᡝ ᡩᡝᠶᡝᠮᡝ ᠠᠷᠠᡥᠠ ᠁ ᡝᠷᡝ ᡪᡝᠷᡤᡞ
ᡧᠠᡢᡤᠠᠨ ᠣᠴᡞ ᡤᡠᠪᠴᡞ ᡤᡠᠷᡠᠨ ᡤᡝᠷᡝᠨ ᡠᡣᠰᡠᠷᠠ ᡞ᠋ ᠨᡞᠶᠠᠯᠮᠠ ᡞᠷᡤᡝᠨ ᡠᠯᡥᡞ ᠪᡝ ᠰᡠᠮᠠᠯᠠᡫᡞ ᠸᡝᡞᠯᡝᠮᡝ
ᡨᡠᠴᡞᠪᡠᡥᡝᡢᡤᡝ ︐ ᠣᠴᡞ ᡞᠴᡝ ᡝᠷᡞᠨ ᡪᠠᠯᠠᠨ ᡫᠠᡫᡠᠷᡧᠠᠰᡞ ᠨᡝᡞ ᡨᠠᠷᠠᠨ ᠪᡝ ᡝᠶᡝᠪᡠᠮᡝ ᡫᡠᠨᡨᡠᠷᡧᡝᠮᡝ
ᡨᡠᠴᡞᠪᡠᡥᡝᡢᡤᡝ ︒ ᡝᠷᡝ ᠠᠨᡞᠶᠠ ᡩᡝ ︐ ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ ᠠᡣᡩᡠᠨ ᠪᡝ ᡤᡠᡢᠯᡝᠷᡝ ᠸᡝᡞᠯᡝᠷᠠᠨ ᡩᡝ
ᡠᠮᡝᠰᡞ ᠯᠠᠪᡩᡠ ᠰᠠᡞᠨ ᠮᡝᡪᡞᡤᡝ ᡠᠯᠠᠨᡪᡞᡥᠠ ︒ ᡤᡠᠪᠴᡞ ᡤᡠᠷᡠᠨ ᡩᡝ ᡤᡝᠯᡞ 125 ᠶᠠᡩᠠᡥᡡᠨ ᠰᡞᠶᠠᠨ ᠪᠠᡞᠴᠠᠷᠠ
ᠪᡝ ᡩᡠᠯᡝᠮᠪᡠᡫᡞ ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᡥᠠ ︐ 1000 ᡨᡠᠮᡝᠨ ᡠᠰᡞᠨ ᡨᠣᡣᠰᠣᡞ ᠶᠠᡩᠠᡥᡡᠨ ᠨᡞᠶᠠᠯᠮᠠ ᠠᡢᡤᠠᠯᠠ
ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᡥᠠ ︒ 2019 ᠴᡞ ᠠᠨᡞᠶᠠ ︐ ᠮᡠᠰᡝ ᡪᡠᡢᡥᡡᠸᠠ ᠨᡞᠶᠠᠯᠮᠠ ᡞᠷᡤᡝᠨ ᡤᡠᡢᡥᡝᡬᠣ ᡞ᠋ 70
ᠪᠠᠷᡠᠨᡞᠶᠠ ᠪᡝ ᡠᡪᡝᠨ ᡪᡞᠷᠠᠮᡞᠨ ᡞ᠋ ᡠᠷᡤᡠᠯᡝᠮᠪᡞ ︒ 2019 ᠴᡞ ᠠᠨᡞᠶᠠ ︐ ᠨᠠᠰᡥᡡᠨ ᠪᡞᠮᡝ ᡤᡝᠯᡞ ᡝᠯᡣᡞᠷᡝ
ᠠᡫᠠᠨ ᠪᡞᠮᠪᡞ ︐ ᡤᡝᠷᡝᠨᠣᡫᡞ ᡣᡝᠮᡠᠨᡞ ᡝᠮᠪᠠᡩᡝ ᡫᠠᡫᡠᠷᡧᠠᠮᡝ ︑ ᡝᠮᠪᠠᡩᡝ ᡫᡠᠨᡨᡠᠷᡧᡝᠮᠪᡞ ︒ ᡤᡠᠪᠴᡞ
ᠮᡠᠮᡠᡥᡠ ᡩᡝ ᠶᠠᠰᠠ ᠮᠠᡣᡨᠠᠮᡝ ᡨᡠᠸᠠᠴᡞ ︐ ᠮᡠᠰᡝ ᡪᡞᡢ ᡨᠠᡢᡤᡡ ᠠᠨᡞᠶᠠ ᡩᡝ ᠪᡞᠮᡝ ᡩᡠᠯᡝᡣᡝᡣᡡ ᠠᠮᠪᠠ
ᡣᡡᠪᡠᠯᡞᠨ ᡩᡝ ᡨᡝᡞᠰᡠᠯᡝᡥᡝᠪᡞ ︒ ᡤᡠᠷᡠᠨ ᠰᡞᡩᡝᠨ ᡝᡩᡠᠨ ᡨᡠᡤᡞ ᠠᠪᠰᡞ ᡣᡡᠪᡠᠯᡞᠴᡞᠪᡝ ︐ ᡪᡠᡢᡬᠣ ᡞ᠋ ᡤᡠᠷᡠᠨ
ᠪᠣᠣᡞ ᡩᠠ ᡨᠣᠣᠰᡝ ᡪᠠᡞ ᡝᠯᡥᡝ ᠨᡝᠯᡥᡝ ᠪᡝ ᡣᠠᠷᠮᠠᡨᠠᠷᠠ ᠮᠠᡣᡨᠠᠴᡠᠨ ᠮᡠᡪᡞᠨ ᡪᠠᡞ ᠯᠠᠰᡥᠠᡨᠠᡞ ᠮᡠᡪᡞᠨ
ᡣᡡᠪᡠᠯᡞᠷᡣᡡ ︐ ᡪᡠᡢᡬᠣ ᡞ᠋ ᡪᠠᠯᠠᠨ ᡪᡝᠴᡝᠨ ᡥᡡᠸᠠᠯᡞᠶᠠᠰᡠᠨ ᡥᡝᠪᡝᡢᡤᡝ ᠪᡝ ᡣᠠᠷᠮᠠᡨᠠᠷᠠ ︑ ᡠᡥᡝᡞ
ᠪᠠᡩᠠᠷᠠᠷᠠ ᠪᡝ ᡥᠠᠴᡞᡥᡞᠶᠠᠷᠠ ᡠᠨᡝᡢᡤᡞ ᡤᡡᠨᡞᠨ ᡪᠠᡞ ᠰᠠᠯᡤᠠᡢᡤᠠ ᠮᡠᡪᡞᠯᡝᠨ ᡣᡡᠪᡠᠯᡞᠷᡣᡡ ︒ ᠪᡝ “ ᡝᠮᡠ
ᡣᡞᠷᡞᠨ ᡝᠮᡠ ᡪᡠᡤᡡᠨ ” ᠪᡝ ᡪᡞᡪᡞ ᠠᡧᡧᠠᠨᡩᡠᠪᡠᠮᡝ ᡠᡥᡝᡞ ᡞᠯᡞᠪᡠᠮᡝ ︐ ᠨᡞᠶᠠᠯᠮᠠᠰᡠᡞ ᡠᠪᡠ ᡥᡝᠰᡝᠪᡠᠨ ᡠᡥᡝᡞ
ᡩᡠᠷᠰᡠᠨ ᠪᡝ ᠰᡞᠷᠠᠨᡩᡠᡥᠠᡞ ᡞᠯᡞᠪᡠᠮᡝ ᠠᠷᠠᡫᡞ ︐ ᡝᠮᡠ ᡝᠯᡝᡞ ᠶᡝᠨᡩᡝᠮᡝ ᠪᠠᡩᠠᠷᠠᠷᠠ ᠰᠠᡞᡣᠠᠨ ᡥᠣᡪᠣ ᡪᠠᠯᠠᠨ
ᡪᡝᠴᡝᠨ ᠪᡝ ᡞᠯᡞᠪᡠᠮᡝ ᠠᠷᠠᠷᠠ ᡪᠠᠯᡞᠨ ᠪᠠᡩᠠᠷᡣᡡ ᡞ᠋ ᡥᡡᠰᡠᡨᡠᠯᡝᠮᠪᡞ ︒ ᡞᠴᡝ ᠠᠨᡞᠶᠠ ᡞ᠋ ᡪᡠᡢᡣᡝᠨ ᡪᡞᠯᡤᠠᠨ
ᠪᡝ ᡫᠣᠷᡞᠮᡝ ᡠᠷᠠᠨᡩᠠᠪᡠᠮᡝ ᠣᡥᠣ ︐ ᠮᡠᠰᡝ ᡨᡠᡢᡤᡝᠨ ᡪᠠᠯᡠ ᠠᡣᡩᠠᠴᡠᠨ ᠮᡠᡪᡞᠨ ᡪᠠᡞ ᡝᠷᡝᠮᡝ ᡣᠠᠷᠠᠷᠠ ᠪᡝ
ᡨᡝᠪᡠᡫᡞ ︐ 2019 ᠴᡞ ᠠᠨᡞᠶᠠ ᡞ᠋ ᡞᠰᡞᠨᡪᡞᠷᡝ ᠪᡝ ᡝᠮᠪᠠᡩᡝ ᡠᡣᡩᡠᡣᡞ ︒ ᡪᡠᡢᡬᠣ ᠪᡝ ᡪᠠᠯᠪᠠᠷᡞᠮᠪᡞ !
ᡪᠠᠯᠠᠨ ᡪᡝᠴᡝᠨ ᠪᡝ ᡪᠠᠯᠪᠠᠷᡞᠮᠪᡞ ! ᡤᡝᠷᡝᠨᠣᡫᡞ ᡩᡝ ᠪᠠᠨᡞᡥᠠ ! ᠴᠠᠪᠴᠠᠯ ᠠᠮᠪᠠ ᠪᠠᠨᠠ ᡩᡝ ᡞᠴᡝ ᡨᠠᠴᡞᠨᡠᠨ
ᡞᠴᡝ ᠠᠷᠪᡠᠨ ᠮᡠᠷᡠ ᡞ᠋ ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠮᠪᡞ ᡞᠴᡝ ᠠᠨᡞᠶᠠ ᡩᡝᠷᡞᠪᡠᠮᡝ ︐ ᡨᡠᠮᡝᠨ ᠠᠷᠪᡠᠨ ᡤᡞᠷᡠ
ᡞᠴᡝᠮᡞᠯᡝᠪᡠᡥᡝᠪᡞ ︒ ᠴᠠᠪᠴᠠᠯ ᠰᡞᠶᠠᠨ ᡤᡝᠷᡝᠨ ᡠᡣᠰᡠᠷᠠ ᡬᠠᠮᠪᡠ ᡞ᠋ ᠴᡞᠶᡠᠨᡪᡠᡢ ᡩᠣᠷᡤᡞ ᠪᠠᡣᡨᠠᠮᠪᡠᠨ
ᠪᠠᠶᠠᠨ ᡝᠯᡤᡞᠶᡝᠨ ︑ ᠯᠠᠪᡩᡠ ᡩᡠᠷᡠᡤᠠᡢᡤᠠ ᡞ᠋ ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠷᠣ ︑ ᠶᠠᡢᠯᡞ ᠠᠨᡞᠶᠠ ᠪᡝ ᡠᠷᡤᡠᠯᡝᠷᡝ
ᠠᡧᡧᠠᠨ ᠪᡝ ᠰᠠᠷᡞᠪᡠᡥᠠᠪᡞ ︒ ᡤᡝᠷᡝᠨ ᠨᡞᠶᠠᠯᠮᠠ ᡝᠮᠪᠠᡩᡝ ᡞᠰᠠᡫᡞ ︐ ᡞᠴᡝ ᠠᠨᡞᠶᠠ ᡞᠰᡞᠨᠠᠮᡝ ᡪᡞᡥᡝ ᠪᡝ
ᡠᠷᡤᡠᠯᡝᠮᡝ ᠣᡣᡩᠣᠮᡝ ︐ ᡠᡣᠰᡠᠷᠠ ᡫᠠᠯᡞᠨᡩᡠᠷᡝ ᠪᡠᠶᡝᠨ ᡤᡡᠨᡞᠨ ᠪᡝ ᡠᡥᡝᡞ ᡤᡞᠰᡠᠷᡝᠮᠪᡞ ︒ ᡞᠰᡥᡠᠨᡩᡝ
ᡤᡠᠴᡠᠯᡝᠷᡝ ᠠᡧᡧᠠᠨ “ ᡞᠷᡤᡝᠨ ᠮᡠᡪᡞᠨ ᠪᡝ ᡠᠷᡤᡠᠨᡪᡝᠪᡠᡥᡝᠪᡞ ” 12 ᠪᡞᠶᠠ 29 ᡞᠨᡝᠨᡤᡤᡞ ᡩᡝᠷᡞ ᡩᡝᠷᡞᠪᡠᠮᡝ
︐ ᡧᠠᠶᠠᠨ ᡥᠣᠨᡞᠨ ᡫᠠᠯᡤᠠ ᡤᡝᠷᡝᠨ ᡨᠣᡣᠰᠣ ︑ ᡩᠠᡞᡫᡠᠷᠠᠨ ᡪᠠᡞ ᡨᠠᠴᡞᡣᡡ ᡪᠠᡞ ᡫᠠᠯᡤᠠ ᡪᡞᡤᡠᠸᠠᠨ ᡤᡝᠮᡠ
ᠪᠠᠶᠠᠨ ᡝᠯᡤᡞᠶᡝᠨ ᠯᠠᠪᡩᡠ ᡥᠠᠴᡞᠨ ᡧᡠ ᠸᡝᠨ ᡣᠠᡨᡠᠷᡝᠪᡠᠨ ᠠᡧᡧᠠᠨ ᠪᡝ ᡯᡠᡲᡞᠯᡝᡥᡝᠪᡞ ︒ ᡤᡝᠷᡝᠨ ᡠᡣᠰᡠᠷᠠ ᡧᡠ
ᡥᡡᠮᠠᠨ ᠴᡞᡥᠠᠯᠠᠰᡞ ᡞᠨᡞ ᠪᡝᠶᡝ ᡥᠠᠴᡞᠨ ᠮᡝᠶᡝᠨ ᡯᡠᡲᡞᠯᡝᠮᡝ ᡝᡫᡞᠮᡝ ︐ ᡥᠠᠴᡞᠨ ᠮᡝᠶᡝᠨ ᡩᡠᠷᡠᡤᠠᠨ ᠪᠠᠶᠠᠨ
ᡝᠯᡤᡞᠶᡝᠨ ︐ ᡤᡝᠷᡝᠨ ᠨᡞᠶᠠᠯᠮᠠ ᡞ᠋ ᠴᡞᡥᠠᠯᠠᠷᠠ ᠪᡝ ᠪᠠᡥᠠᠮᡝ ᠠᠯᡞᡥᠠᠪᡞ ︒ ᡨᠣᠪᡠ ᡨᠣᡣᠰᠣ ᡞ᠋ ᡩᠠᡢ ᡲᡞᠪᡠ
ᡧᡠᡪᡞ ᡥᡡ ᡪᡞᠨ ᠯᡠᡢ ᡤᡞᠰᡠᠷᡝᠮᡝ ︐ ᠨᡝ ︐ ᠮᡠᠰᡝᡞ ᡤᡝᠷᡝᠨ ᡠᡣᠰᡠᠷᠠ ᡝᠮᡠ ᡠᠴᡠᠨ ᡠᠴᡠᠯᡝᠮᡝ ︐ ᡝᠮᡠ ᠮᠠᡣᠰᡞᠨ
ᠮᠠᡣᠰᡞᠮᡝ ︐ ᡫᠠᠯᡤᠠ ᠨᡞᡢᡤᡝ ᡞᠴᡞᡥᡞᠶᠠᡥᠠ ᡧᡠ ᡥᡡᠮᠠᠨ ᡝᡫᡞᠨ ᡝᡫᡞᠮᠪᡠᠷᡝ ᠠᡧᡧᠠᠨ ᠪᡝ ᡞᠴᡞᡥᡞᠶᠠᡥᠠᡢᡤᡝ
ᠰᠠᡞᠨ ︐ ᠶᠠᠶᠠ ᡝᠮᡠ ᡨᠣᡣᠰᠣ ᡤᡝᠮᡠ ᠮᡝᡞᠮᡝᠨᡞ “ ᡥᠣᠷᠣᠨ ᡥᡡᠰᡠᠨ ” ᠪᡝ ᡨᡠᠴᡞᠪᡠᡥᡝᠪᡞ ︒ ᠠᠮᠪᠠ ᠴᠣᠣᡥᠠᡞ
ᡠᠷᡝᠪᡠᠨ ᠠᡧᡧᠠᠨ “ ᡞᠷᡤᡝᠨ ᠮᡠᡪᡞᠨ ᠪᡝ ᡨᡝᡣᠰᡞᠯᡝᡥᡝᠪᡞ ” ᡤᡠᠪᠴᡞ ᡫᠠᠯᡤᠠ ᡞ᠋ ᠴᠣᠣᡥᠠ ᡞᠷᡤᡝᠨ ᡥᠠᡥᡞ ᠴᠠᡥᡞ
ᡩᡝ ᠪᠠᡣᠴᡞᠯᠠᠷᠠ ᠮᡠᡨᡝᠨ ᡥᡡᠰᡠᠨ ᡞᠯᡞᠪᡠᠷᠠᠨ ᠪᡝ ᠠᠪᠰᡞ ᡩᡝᠨ ᡨᡠᡣᡞᠶᡝᠷᡝ ᡪᠠᠯᡞᠨ ︐ 12 ᠪᡞᠶᠠ ᡞᠴᡝᠷᡝᠮᡝ
ᠴᡞ ᡝᠪᠰᡞ ︐ ᡧᠠᠶᠠᠨ ᡥᠣᠨᡞᠨ ᡫᠠᠯᡤᠠ ᡤᡝᠷᡝᠨ ᡨᠣᡣᠰᠣ ᠨᡞᡢᡤᡝ ᡤᡝᠮᡠ ᠴᠣᠣᡥᠠ ᡞᠷᡤᡝᠨ ᠠᠮᠪᠠ ᠴᠣᠣᡥᠠᡞ
ᡠᠷᡝᠪᡠᠨ ᠠᡧᡧᠠᠨ ᠪᡝ ᡯᡠᡲᡞᠯᡝᠮᡝ ︐ ᡤᡠᠷᡠᠨ ᡤᡞᠰᡠᠨ ᡥᡝᠷᡤᡝᠨ ᠪᡝ ᡨᠠᠴᡞᠮᡝ ︑ ᡫᠠᡫᡠᠨ ᡣᠣᠣᠯᡞ ᠪᡝ ᡨᠠᠴᡞᠮᡝ
︑ ᡫᠠᡣᠰᡞ ᡝᠷᡩᡝᠮᡠ ᠮᡠᡨᡝᠨ ᡥᡡᠰᡠᠨ ᠪᡝ ᡨᠠᠴᡞᠮᡝ ᡠᡥᡝᡞ ᡨᡝᠪᡠᠨᡝᠪᡠᡥᡝᠪᡞ ︒ 12 ᠪᡞᠶᠠᡞ 31 ᡩᡝ ︐ ᡧᠠᠶᠠᠨ
ᡥᠣᠨᡞᠨ ᡫᠠᠯᡤᠠ ᠨᡞᡢᡤᡝ ᡨᠠᠴᡞᡣᡡ ᡞ᠋ ᠯᠠᠨ ᠴᡞᠣ ᡫᠠᠯᡤᠠ ᡩᡝ “ ᡧᠠᠶᠠᠨ ᡥᠣᠨᡞᠨ ᡫᠠᠯᡤᠠ 2018 ᠴᡞ ᠠᠨᡞᠶᠠ
ᡨᡠᠸᡝᠷᡞ ᡫᠣᠷᡤᠣᠨ ᡞᠷᡤᡝᠨ ᠴᠣᠣᡥᠠᡞ ᠠᠮᠪᠠ ᠴᠣᠣᡥᠠᡞ ᡠᠷᡝᠪᡠᠨ ᠮᡝᡣᡨᡝᠨ ” ᠪᡝ ᡞᠴᡞᡥᡞᠶᠠᡥᠠᠪᡞ ︒ ᠮᡝᡣᡨᡝᠷᡝ
ᠪᡝ ᡩᡠᠯᡝᠪᡠᡫᡞ ᡨᠣᡥᠠᡞᡞ ᡨᠣᡣᠰᠣ ᠨᡞᡢᡤᡝ ᠮᡝᡣᡨᡝᠨ ᡞ᠋ ᡠᡪᡠ ᠪᡝ ᠪᠠᡥᠠᡥᠠᠪᡞ ︒ ᡫᡠᡨᠠ ᡨᠠᡨᠠᠷᠠ ᠮᡝᡣᡨᡝᠨ “
ᡞᠷᡤᡝᠨ ᡥᡡᠰᡠᠨ ᠪᡝ ᡞᠰᠠᠪᡠᡥᠠᠪᡞ ” ᡧᠠᠶᠠᠨ ᡥᠣᠨᡞᠨ ᡫᠠᠯᡤᠠ ᠨᡞᡢᡤᡝ ᡤᡝᠯᡞ “ ᡧᠠᠶᠠᠨ ᡥᡡᠨᡞᠨ ᡫᠠᠯᡤᠠ ᡞᠴᡝ
ᠠᠨᡞᠶᠠ ᠪᡝ ᠣᡣᡩᠣᠷᠣ ᡫᡠᡨᠠ ᡨᠠᡨᠠᠷᠠ ᠮᡝᡣᡨᡝᠨ ” ᠪᡝ ᡞᠴᡞᡥᡞᠶᠠᡥᠠᠪᡞ ︒ ᡫᡠᡨᠠ ᡨᠠᡨᠠᠷᠠ ᠮᡝᡣᡨᡝᠨ ᡠᡥᡝᠷᡞ
ᠨᠠᡩᠠᠨ ᠮᡝᠶᡝᠨ ᠮᡝᡣᡨᡝᠨ ᡩᡝ ᠠᡩᠠᠨᠠᠮᡝ ︐ ᠰᡠᡣᠰᡠᠷᡝ ᠮᡝᡣᡨᡝᠨ ᡩᡠᠷᡠᡤᠠᠨ ᠪᡝ ᡨᠣᠮᠰᠣᠮᡝ ᠪᠠᡞᡨᠠᠯᠠᠮᡝ
ᠰᠠᠷᡞᠪᡠᡥᠠᠪᡞ ︒ ᠪᠠᠷᡥᠠ ᡧᡝᠷᡞ ᡨᠣᡣᠰᠣᡞ ᡩᠠᡢ ᡲᡞᠪᡠ ᡠᡪᡠᡞ ᡧᡠᡪᡞ ᠸᡝᠨ ᡩᡠᡢ ᡤᡞᠰᡠᠷᡝᠮᡝ ︐ ᡝᠷᡝ ᡪᡞᡢᡣᡞᠨᡞ
ᡝᠮᡠ ᡫᠠᠯᡤᠠ ᡥᡡᠰᡠᠨ ᡣᡝᠮᡠᠨ ᡞ᠋ ᠮᡝᡣᡨᡝᠨ ︐ ᡧᡠᠸᡝ ᡧᠣᡧᠣᡥᠣᠨ ᡩᡝ ᡤᡝᠨᡝᠮᡝ ᠮᡝᡣᡨᡝᠷᡝᡢᡤᡝ ᡤᡝᠮᡠ
ᠨᡞᠶᠠᠨᠴᠠᠨ ᡥᡡᠰᡠᠨ ︐ ᠮᡝᠨᡞ ᡨᠣᡣᠰᠣᡞ ᡞᠷᡤᡝᠨ ᡝᠷᡝ ᠮᡠᡩᠠᠨ ᠠᡧᡧᠠᠨ ᠪᡝ ᡩᡠᠯᡝᠪᡠᡫᡞ ᠪᠠᡣᡪᠠᠮᡝ ᡞᠰᠠᠷᠠ
ᡥᡡᠰᡠᠨ ᡝᠯᡝ ᡝᡨᡠᡥᡠᠨ ᠣᡥᠣᠪᡞ ︒ ᡫᡝ ᠠᠨᡞᠶᠠ ᠪᡝ ᡫᡠᡩᡝᠮᡝ ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠮᡝ ︐ ᡤᡝᠷᡝᠨ ᡠᡣᠰᡠᠷᠠ
ᠨᡞᠶᠠᠯᠮᠠ ᡞᠷᡤᡝᠨ ᡝᠮᠪᠠᡩᡝ ᠠᠴᠠᡥᠠᠪᡞ ᠠᠮᠪᠠ ᡧᠠᡢᡤᠠ ᠪᠠᡥᠠᡥᠠ 2018 ᠴᡞ ᠠᠨᡞᠶᠠ ᠪᡝ ᡫᡠᡩᡝᠮᡝ ︐ ᡝᠷᡝᠪᡠᠨ
ᡪᠠᠯᡠᡣᡞᠶᠠᡥᠠ 2019 ᠴᡞ ᠠᠨᡞᠶᠠ ᠪᡝ ᠣᡣᡩᠣᠮᡝ ᡤᠠᡪᡞᡥᠠᠪᡞ ︒ ᡧᡠ ᡥᡡᠮᠠᠨ ᡝᡫᡞᠨ ᡥᠠᠯᡥᡡᠨ ᠪᡠᠶᡝᠨ ᠶᠠᡢᡤᠠᠷ
ᠰᡝᠷᡝ ᠮᠠᡣᠰᡞᠨ ︽ ᡪᡠᡢᡬᠣ ᡨᠣᠯᡤᡞᠨ ᠪᡝ ᡠᡥᡝᡞ ᠶᠣᡢᡣᡞᠶᠠᠪᡠᠷᡝ ︾ ᡩᠣᠯᠣ ᡥᡞᡩᠠ ᡨᠠᡨᠠᠮᡝ ︐ ᡥᠠᠴᡞᠨ ᠮᡝᠶᡝᠨ
ᡨᡝᡢᡣᡞᠮᡝ ᠰᠠᡞᡣᠠᠨ ︐ ᡨᡠᠸᠠᠷᠠ ᡠᠷᠰᡝ ᡞ᠋ ᠮᡠᡪᡞᠨ ᠪᡝ ᡧᡠᠮᡞᠯᡝᠮᡝ ᠠᠴᡞᡢᡤᡞᠶᠠᠪᡠᠮᡝ ︐ ᡝᡫᡞᠰᡞᠰᠠ ᡠᠴᡠᠨ
ᡪᡞᠯᡤᠠᠨ ᡞ᠋ ᡞᠴᡝ ᠠᠨᡞᠶᠠ ᡞ᠋ ᡠᠷᡤᡠᠨ ᠪᡝ ᡠᠯᠠᠮᡝ ᡞᠰᡞᠪᡠᠮᡝ ︐ ᠮᠠᡣᠰᡞᠨ ᡞ᠋ ᡠᡥᡝᡞ ᡪᠠᠯᠪᠠᠷᡞᠮᡝ ᡝᠷᡝᠷᡝ
ᠪᡝ ᡠᡥᡝᡞ ᡞᠯᡝᡨᡠᠯᡝᠮᠠᡥᠠᠪᡞ ︒ ᡤᡝᠷᡝᠨ ᠨᡞᠶᠠᠯᠮᠠ ᡞᠴᡝ ᠠᠨᡞᠶᠠ ᡞ᠋ ᠰᠠᡞᡣᠠᠨ ᡥᠣᡪᠣ ᡪᠠᠯᠪᠠᠷᡞᠷᡝ ᠪᡝ
ᡞᠯᡝᡨᡠᠯᡝᠮᡝ ︐ ᡤᡝᠯᡞ ᠣᠨᠴᠣ ᡝᠯᡤᡞᠶᡝᠨ ᠴᡞᠶᡠᠨᡪᡠᡢ ᡩᡝ ᡝᠮᡠ ᡫᠠᠯᡤᠠ ᡧᡠ ᠸᡝᠨ ᠪᡠᡩᠠ ᠪᡝ ᡤᠠᡪᡞᠮᡝ ᠪᡠᠮᡝ ︐
ᠴᡞᠶᡠᠨᡪᡠᡢ ᠨᡞ ᡧᡠ ᠸᡝᠨ ᠪᠠᠨᡪᡞᠨᠸᡝᠨ ᠪᡝ ᠪᠠᠶᠠᠨ ᡝᠯᡤᡞᠶᡝᠨ ᠣᠪᡠᠮᡝ ︐ ᡤᡝᠷᡝᠨᡠᠰᡠ ᡞᠴᡝ ᡩᠣᠷᠣ ᡨᠠᠴᡞᠨ ᠪᡝ
ᠠᠮᠪᡠᠯᠠ ᡝᠯᡤᡞᠶᡝᠮᠪᡠᠮᡝ ︐ ᡨᠣᠪ ᠮᡠᡨᡝᠨ ᡥᡡᠰᡠᠨ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠪᡠᡥᡝᠪᡞ ︒ ᡤᡝᠷᡝᠨ ᠨᡞᠶᠠᠯᠮᠠ
ᡠᠷᡤᡠᠨᡪᡝᠮᡝ ᡞᠰᠠᡫᡞ ᡞᠴᡝ ᠠᠨᡞᠶᠠ ᡞᠰᡞᠨᠠᠮᡝ ᡪᡞᠷᡝ ᠪᡝ ᡠᠷᡤᡠᠨᡪᡝᠮᡝ ᠣᡣᡩᠣᠮᠪᡞ ︒ 2019 ᠴᡞ ᠠᠨᡞᠶᠠ ︐
ᠠᡞᠰᡞᠨ ᡧᡝᠷᡞ ᡪᡝᠨ ᠨᡞᡢᡤᡝ ᡪᡠᠸᠠᠨ ᡠᠶᡠᠴᡞ ᡫᡠᠨᡩᡝᠰᡞ ᠠᠮᠪᠠ ᡞᠰᠠᠨ ᠣᠣᠷᡞ ᠰᡠᡣᡩᡠᠨ ᠪᡝ ᠶᠠᠷᡠᡣᡡ ᠣᠪᡠᠮᡝ ︐
ᡩᠠ ᠮᡠᡪᡞᠯᡝᠨ ᠪᡝ ᠣᡢᡤᠣᠷᡣᡡ ︐ ᠠᠯᡞᡥᠠ ᡥᡝᠰᡝ ᠪᡝ ᡥᠠᡩᠠᡥᠠᡞ ᡝᡪᡝᠮᡝ ︐ ᡤᡝᠷᡝᠨ ᡥᠠᠴᡞᠨ ᠸᡝᡞᠯᡝᠷᠠᠨ
ᡩᠠᡥᡞᠮᡝ ᡞᠴᡝ ᡨᡝᠷᡣᡞᠨ ᡩᡝ ᡨᠠᡫᠠᠨᠠᠷᠠ ᠪᡝ ᡥᡡᠰᡠᡢᡤᡝᡞ ᠨᡝᠮᡧᡝᠮᠪᡞ ︒ ᠮᡝᠨᡞ ᡠᡥᡝᡞ ᠰᠠᡞᡢᡤᡞ “ ᡠᡣᠰᡠᠷᠠ
ᡫᠠᠯᡞᠨᡩᡠᠮᡝ ᡝᠮᡠ ᠪᠣᠣ ᡞ᠋ ᠠᡩᠠᠯᡞ ᡥᠠᡪᡞ ” ᠠᠴᠠᠮᡝ ᡠᠷᡤᡠᠯᡝᠷᡝ ᠠᡧᡧᠠᠨ 2018 ᠴᡞ ᠠᠨᡞᠶᠠ 12 ᠪᡞᠶᠠ 29
ᡩᡝ ︐ ᠨᠠᡩᠠᠴᡞ ᠨᡞᠷᡠ ᡤᡡᠰᠠ ᠨᡞᡢᡤᡝ 2019 ᠴᡞ ᠠᠨᡞᠶᠠ ᠪᡝ ᡠᠷᡤᡠᠯᡝᠮᡝ ᠣᡣᡩᠣᠮᡝ ᠮᡠᠰᡝᡞ ᡠᡥᡝᡞ ᠰᠠᡞᡢᡤᡞ “
ᡠᡣᠰᡠᠷᠠ ᡫᠠᠯᡞᠨᡩᡠᠮᡝ ᡝᠮᡠ ᠪᠣᠣ ᡞ᠋ ᠠᡩᠠᠯᡞ ᡥᠠᡪᡞ ” ᠰᡝᠷᡝ ᠠᠴᠠᠮᡝ ᡠᠷᡤᡠᠯᡝᠷᡝ ᠠᡧᡧᠠᠨ ᠪᡝ ᠰᠠᠷᡞᠪᡠᡥᠠᠪᡞ
︒ ᡨᠣᡣᠰᠣᡞ ᠸᡝᡞ ᠶᡠᠸᠠᠨ ᡥᡡᡞ ᡩᠣᠷᡤᡞ ᡩᡝ ᠨᡞᠶᠠᠯᠮᠠᡞ ᡠᡪᡠ ᠪᡠᠷᡤᠠᡧᠠᠮᡝ ︐ ᡠᠮᡝᠰᡞ ᠸᡝᠨᡪᡝᡥᡠᠨ ᠰᡞᠮᡝᡢᡤᡝ
︐ ᡤᡝᠷᡝᠨ ᡠᡣᠰᡠᠷᠠ ᠴᡞᠶᡠᠨᡪᡠᡢ ᡤᡝᠮᡠ ᡝᠮᠪᠠᡩᡝ ᠠᠴᠠᡫᡞ ᡠᠷᡤᡠᠯᡝᡥᡝᠪᡞ ︒ ᠠᡧᡧᠠᠨ ᡤᡡᠰᠠ ᡞ᠋ ᠰᡝᡢᡤᡝ
ᠨᡞᠶᠠᠯᠮᠠ ᠸᡝᡞ ᠶᡠᠸᠠᠨ ᡥᡡᡞ ᡤᠠᡪᡞᠮᡝ ᡪᡞᡥᡝ ᠮᠠᡣᠰᡞᠨ ︽ ᡩᠠᡢ ᠨᡞ ᡣᡞᠷᡠ ᡠᠮᡝᠰᡞ ᡝᠯᡩᡝᡢᡤᡝ ᠰᠠᡞᡣᠠᠨ ︾
ᡩᠣᠯᠣ ᡥᡞᡩᠠ ᡨᠠᡨᠠᠮᡝ ︐ ᡩᠠᠶᡝ ᠠᠮᡣᡝ ᠰᠠ ᠮᠠᡣᠰᡞᠷᡝ ᡩᡝ ᠠᠰᡞᡤᠠᠨ ᠨᡞᠶᠠᠯᠮᠠ ᡩᡝ ᡝᡨᡝᠪᡠᠷᡣᡡ ︐ ᠮᡠᡪᡞᠯᡝᠨ
ᠠᠷᠪᡠᠨ ᡠᠮᡝᠰᡞ ᠰᠠᡞᠨ ︐ ᠰᡠᡣᡩᡠᠨ ᠠᠷᠪᡠᠨ ᡠᠮᡝᠰᡞ ᠰᠠᡞᠨ ︐ ᡨᠠᡞᠰᡝ ᡫᡝᡪᡝᠷᡤᡞ ᡞ᠋ ᡨᡠᠸᠠᠷᠠ ᠨᡞᠶᠠᠯᠮᠠ
ᡤᡝᠮᡠ ᠮᡠᡪᡞᠯᡝᠨ ᡤᡞᠷᡣᡡᠷᡝ ᡞ᠋ ᠠᠮᡨᠠᠨ ᡞ᠋ ᠰᡝᠪᡪᡝᠯᡝᠮᡝ ︐ ᡤᡝᠯᡞ ᡣᠣᠮᠰᠣ ᠠᡣᡡ ᡨᠣᡣᠰᠣᡞ ᡞᠷᡤᡝᠨ ᡧᡝᠣ ᡪᡞ
ᡪᠠᡫᠠᡫᡞ ᡨᡝᠰᡝ ᠪᡝ ᡪᠣᠣᠯᠠᠮᡝ ᠪᡠᠮᡝ ᡝᡪᡝᡨᡠᠯᡝᠮᡝ ︐ ᠪᡝᠶᡝ ᡪᠠᡞ ᡤᡠᠴᡠᠰᠠ ᡩᡝ ᡝᠮᡠ ᡫᡝᠯᡝ ᠰᠠᡞᡣᠠᠨ ᡥᠣᡪᠣ
ᠮᡝᠷᡣᡞᠷᡝ ᠪᡝ ᠸᡝᠷᡞᠮᡝ ᠪᡠᡥᡝᠪᡞ ︒ ᡨᡠᠸᡝᠷᡞ ᡧᠠᡥᡡᠷᡠᠨ ᡞ᠋ ᠮᡠᡪᡞᠯᡝᠨ ᡥᠠᠯᡥᡡᠨ ᠣᡥᠣ ᠪᠠᡞᡨᠠ ᠸᡝᡞᠯᡝᠷᠠᠨ
ᠮᡝᠶᡝᠨ ᡞ᠋ ᡥᠠᠯᡥᡡᠨ ᡧᠠᡥᡡᠷᡠᠨ ᠪᡝ ᡫᠣᠨᡪᡞᠷᡝ ᠪᡝ ᡩᠣᠨᡪᡞᡥᠠᡩᡝ ︐ ᡨᠠᡪᡞᡤᡠᠯᡞ ᡝᠶᡠᠨ ᡠᠮᡝᠰᡞ
ᠠᠴᡞᡢᡤᡞᠶᠠᠪᡠᡫᡞ ︐ ᠶᠠᠰᠠᡞ ᠮᡠᡣᡝ ᡣᠠᠮᠴᡞᠮᡝ ᠸᡝᡞᠯᡝᠷᠠᠨ ᠮᡝᠶᡝᠨ ᡞ᠋ ᠮᡠᡪᡞᠯᡝᠨ ᡨᠠᡨᠠᡧᠠᡥᠠ ᡪᠠᡞ
ᠠᡞᠰᡞᠯᠠᡥᠠ ᡩᡝ ᠪᠠᠨᡞᡥᠠᠯᠠᡥᠠ ︒ ︽ ᡨᠠᡞ ᠸᠠᠨ ᡝᠮᡠ ᡥᡝᡫᡝᠯᡞᡢᡤᡡ ᡩᡝ ᡠᠯᡥᡞᠪᡠᠷᡝ ᠪᡞᡨᡥᡝ ︾ ᠪᡝ
ᠰᡝᠯᡤᡞᠶᡝᡥᡝ 40 ᠪᠠᠷᡠᠨᡞᠶᠠ ᠪᡝ ᡝᡪᡝᡨᡠᠯᡝᠷᡝ ᡞᠰᠠᠨ ᠪᡝ ᠪᡝᡞᡪᡞᠨᡤ ᡩᡝ ᡠᡪᡝᠨ ᡪᡞᠷᠠᠮᡞᠨ ᡞ᠋ ᠶᠠᠪᡠᠪᡠᡥᠠ
ᠰᡞ ᡪᡞᠨ ᡦᡞᡢ ᡝᡪᡝᡨᡠᠯᡝᠷᡝ ᡞᠰᠠᠨ ᡩᡝ ᡨᡝᡣᡠᠯᡝᠮᡝ ᠣᠶᠣᡢᡤᠣ ᡤᡞᠰᡠᠨ ᡪᡞᠶᠠᡢᠨᠠᡥᠠᠪᡞ ︽ ᡨᠠᡞ ᠸᠠᠨ ᡝᠮᡠ
ᡥᡝᡫᡝᠯᡞᡢᡤᡡ ᡩᡝ ᡠᠯᡥᡞᠪᡠᠷᡝ ᠪᡞᡨᡥᡝ ︾ ᠪᡝ ᠰᡝᠯᡤᡞᠶᡝᡥᡝ 40 ᠪᠠᠷᡠᠨᡞᠶᠠ ᠪᡝ ᡝᡪᡝᡨᡠᠯᡝᠷᡝ ᡞᠰᠠᠨ ᠪᡝ 1
ᠪᡞᠶᠠᡞ ᡞᠴᡝ 2 ᡩᡝ ᠨᡞᠶᠠᠯᠮᠠ ᡞᠷᡤᡝᠨ ᠠᠮᠪᠠ ᡞᠰᠠᠨ ᡨᠠᡢᡤᡞᠨ ᡩᡝ ᡠᡪᡝᠨ ᡪᡞᠷᠠᠮᡞᠨ ᡞ᠋ ᠶᠠᠪᡠᠪᡠᡥᠠ ︒
ᡪᡠᡢᡤᡠᡢ ᡪᡠᡢᠶᠠᡢ ᡠᡥᡝᠷᡞᠯᡝᡥᡝ ᡧᡠᡪᡞ ︑ ᡤᡠᠷᡠᠨ ᠪᠣᠣ ᡪᡠᠰᡞ ︑ ᡪᡠᡢᠶᠠᡢ ᠴᠣᠣᡥᠠᡞ ᠸᡝᡞ ᠶᡠᠸᠠᠨ ᡥᡡᡞ ᡪᡠᠰᡞ
ᠰᡞ ᡪᡞᠨ ᡦᡞᡢ ᡝᡪᡝᡨᡠᠯᡝᠷᡝ ᡞᠰᠠᠨ ᡩᡝ ᡨᡝᡣᡠᠯᡝᠮᡝ ᡣᡝᠮᡠᠨᡞ ᠣᠶᠣᡢᡤᠣ ᡤᡞᠰᡠᠨ ᡪᡞᠶᠠᡢᠨᠠᡥᠠᠪᡞ ︐
ᠮᠠᡫᠠᡤᡠᠷᡠᠨ ᡞ᠋ ᠨᡞᠶᠠᠯᠮᠠ ᡞᠷᡤᡝᠨ ᠪᡝ ᡫᡠᠨᡩᡝᠯᡝᡫᡞ ︐ ᠣᠨᠴᠣ ᡝᠯᡤᡞᠶᡝᠨ ᡨᠠᡞ ᠸᠠᠨ ᡝᠮᡠ ᡥᡝᡫᡝᠯᡞᡢᡤᡡ ᡞ᠋
ᠪᠠᠷᡠ ᡠᠨᡝᡢᡤᡞ ᡥᠠᠯᡥᡡᠨ ᡞ᠋ ᡝᠯᡥᡝ ᠰᠠᡞᠨ ᡫᠣᠨᡪᡞᠷᡝ ᡪᠠᡞ ᠮᡠᡪᡞᠯᡝᠨ ᡩᡝᠷᡞ ᡪᠠᠯᠪᠠᠷᡞᠷᡝ ᠪᡝ ᡞᠰᡞᠪᡠᡥᠠ ︒
ᠰᡞ ᡪᡞᠨ ᡦᡞᡢ ᡩᡝᠰᡠᡢᡤᡞᠶᡝᠯᡝᠮᡝ ︐ ᠨᡝ ᠪᡝ ᡪᠠᡫᠠᡨᠠᠮᡝ ᠣᠮᠪᡞ ︐ ᡪᡞᡩᡝᠷᡞ ᠪᡝ ᡫᡠᡣᡪᡞᠯᡝᠮᡝ ᠣᠮᠪᡞ ︒ ᡞᠴᡝ
ᡝᠷᡞᠨ ᡪᠠᠯᠠᠨ ᠣᠴᡞ ᡪᡠᡢᡥᡡᠸᠠ ᡠᡣᠰᡠᠷᠠᡞ ᠠᠮᠪᠠ ᠪᠠᡩᠠᠷᠠᠮᡝ ᠠᠮᠪᠠ ᡫᠠᡧᡧᠠᠨ ᠪᡞᠰᡞᠷᡝ ᡝᠷᡞᠨ ᡪᠠᠯᠠᠨ ︐
ᡤᡝᠯᡞ ᠣᠴᡞ ᡪᡠᠸᡝ ᡝᡣᠴᡞᠨ ᡞ᠋ ᡝᠮᡠ ᡥᡝᡫᡝᠯᡞᡢᡤᡡ ᠠᠮᠪᠠ ᠪᠠᡩᠠᠷᠠᠮᡝ ᠠᠮᠪᠠ ᡫᠠᡧᡧᠠᠨ ᠪᡞᠰᡞᠷᡝ ᡝᠷᡞᠨ ᡪᠠᠯᠠᠨ
ᡞᠨᡠ ︒ ᡪᡠᠯᡝᠰᡞ ᡞᠪᡝᡩᡝᠷᡝ ᡪᡠᡤᡡᠨ ᡨᡝᠨᡨᡝᡣᡝ ᡞᡪᡞᠰᡥᡡᠨ ᠠᡣᡡ ᠣᠴᡞᠪᡝ ︐ ᡩᠠᠮᡠ ᠮᡠᠰᡝ ᡝᠮᡠ ᠮᡠᡪᡞᠨ ᡠᡥᡝᡞ
ᡥᡡᠰᡠᠨ ᠣᠮᡝ ︑ ᡝᠮᠪᠠᡩᡝ ᡠᡥᡝᡞ ᡫᠠᡫᡠᠷᡧᠠᠴᡞ ︐ ᡠᡨᡥᠠᡞ ᡨᠣᡣᡨᠣᡫᡞ ᡪᡠᡢᡥᡡᠸᠠ ᡠᡣᠰᡠᠷᠠᡞ ᡥᠣᠷᠣᡢᡤᠣ
ᠠᠮᠪᠠᠯᡞᡢᡤᡡ ᡩᠠᡥᡞᠮᡝ ᠶᡝᠨᡩᡝᠷᡝ ᠰᠠᡞᡣᠠᠨ ᡥᠣᡪᠣ ᡪᡞᡩᡝᠷᡝ ᡝᠷᡞᠨ ᠪᡝ ᡠᡥᡝᡞ ᡫᡠᡣᡪᡞᠯᡝᠮᡝ ᠮᡠᡨᡝᠮᡝ ︐
ᡠᡨᡥᠠᡞ ᡨᠣᡣᡨᠣᡫᡞ ᠮᠠᡫᠠᡤᡠᠷᡠᠨ ᡞ᠋ ᡝᠮᡠᠯᡝᠷᡝ ᠠᠮᠪᠠ ᡥᡝᡨᡥᡝ ᠪᡝ ᡧᠠᡢᡤᠠᠪᡠᠮᡝ ᠮᡠᡨᡝᠮᠪᡞ ᠰᡝᡥᡝ ︒ ᡪᡠᡢᡤᡠᡢ
ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ ᠴᠠᡢ ᠸᡝᡞ ︑ ᡤᡠᠪᠴᡞ ᡤᡠᠷᡠᠨ ᡰᡝᠨᡩᠠ ᡨᠣᡣᡨᠣᡥᠣ ᠸᡝᡞ ᠶᡠᠸᠠᠨ ᡥᡡᡞ ᠸᡝᡞ ᠶᡠᠸᠠᠨ
ᡪᠠᡢ ᠯᡞ ᡪᠠᠨ ᡧᡠ ᡝᡪᡝᡨᡠᠯᡝᠷᡝ ᡞᠰᠠᠨ ᡩᡝ ᡨᡝᡣᡠᠯᡝᡥᡝᠪᡞ ︒ ᡪᡠᡢᡤᡠᡢ ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ ᠴᠠᡢ ᠸᡝᡞ ︑
ᡤᡠᠪᠴᡞ ᡤᡠᠷᡠᠨ ᡪᡝᡢᠰᡞᠶᡝ ᡪᡠᠰᡞ ᠸᠠᡢ ᠶᠠᡢ ᡞᠰᠠᠨ ᠪᡝ ᡪᠠᡫᠠᡨᠠᡥᠠᠪᡞ ︒ ᠰᡞ ᡪᡞᠨ ᡦᡞᡢ ᡪᠣᠷᡞᠮᡝ ᡨᡠᠴᡞᠪᡠᠮᡝ
︐ ᠰᡠᡩᡠᠷᡞ ᠪᡝ ᠮᠠᠷᡞᠮᡝ ᡨᡠᠸᠠᠷᠠᡢᡤᡝ ︐ ᠣᠴᡞ ᡝᠨᡝᡢᡤᡞ ᠪᡝ ᠨᡝᡞᠯᡝᠮᡝ ︑ ᠴᡞᠮᠠᠷᡞ ᠪᡝ ᡤᡝᡨᡠᡣᡝᠨ
ᡞᠯᡝᡨᡠᠯᡝᠷᡝ ᡪᠠᠯᡞᠨ ︒ ᠮᠠᡫᠠ ᡤᡠᠷᡠᠨ ᡠᠷᡠᠨᠠᡣᡡ ᡝᠮᡠᠯᡝᠮᠪᡞ ︐ ᡞᠨᡠ ᡨᠣᡣᡨᠣᡫᡞ ᡝᠮᡠᠯᡝᠮᠪᡞ ︒ ᡝᠷᡝ ᠣᠴᡞ
70 ᠠᠨᡞᠶᠠᡞ ᡪᡠᠸᡝ ᡝᡣᠴᡞᠨ ᡥᠣᠯᠪᠣᠪᡠᠨ ᠪᠠᡩᠠᠷᠠᡥᠠ ᡩᡠᠯᡝᠨᡠᠨ ᡞ᠋ ᠰᡠᡩᡠᠷᡞᡢᡤᡝ ᡨᠣᡣᡨᠣᡥᠣ ᠯᡝᠣᠯᡝᠨ ︐
ᡤᡝᠯᡞ ᠣᠴᡞ ᡞᠴᡝ ᡪᠠᠯᠠᠨ ᡪᡠᡢᡥᡡᠸᠠ ᡠᡣᠰᡠᠷᠠᡞ ᡥᠣᠷᠣᡢᡤᠣ ᠠᠮᠪᠠᠯᡞᡢᡤᡡ ᡩᠠᡥᡞᠮᡝ ᠶᡝᠨᡩᡝᠷᡝ ᡨᠣᡣᡨᠣᡥᠣ
ᠪᠠᡞᡥᠠᠨᠠᠨ ᡞᠨᡠ ︒ ᡪᡠᠸᡝ ᡝᡣᠴᡞᠨ ᡞ᠋ ᡪᡠᡢᡬᠣ ᠨᡞᠶᠠᠯᠮᠠ ︑ ᠮᡝᡩᡝᠷᡞ ᡩᠣᠷᡤᡞ ᡨᡠᠯᡝᠷᡤᡞ ᡪᡠᡢᡥᡡᠸᠠ ᡞ᠋
ᡪᡠᠰᡝ ᡩᠠᠰᡠ ᡤᡞᠶᠠᠨᠨᡞ ᡠᡣᠰᡠᠷᠠᡞ ᠠᠮᠪᠠ ᡪᡠᠷᡤᠠᠨ ᠪᡝ ᡝᠮᠪᠠᡩᡝ ᡠᠨᡠᠮᡝ ︑ ᠰᡠᡩᡠᠷᡞ ᠠᠮᠪᠠ ᠠᠷᠪᡠᠨ ᡩᡝ
ᡞᡪᡞᠰᡥᡡᠨ ᠠᠴᠠᠪᡠᠮᡝ ︐ ᡪᡠᠸᡝ ᡝᡣᠴᡞᠨ ᡥᠣᠯᠪᠣᠪᡠᠨ ᡥᡝᠪᡝᡢᡤᡝ ᠪᠠᡩᠠᠷᠠᠷᠠ ︑ ᠮᠠᡫᠠᡤᡠᠷᡠᠨ ᡞ᠋ ᡥᡝᠪᡝᡢᡤᡝ
ᡝᠮᡠᠯᡝᠷᡝ ᡞᠪᡝᡩᡝᠷᡝ ᠣᠨ ᠪᡝ ᡠᡥᡝᡞ ᠠᡧᡧᠠᠨᡩᡠᠪᡠᠪᡠᠴᡞ ᠠᠴᠠᠮᠪᡞ ᠰᡝᡥᡝ ︒ ᠰᡞ ᡪᡞᠨ ᡦᡞᡢ ᡠᡨᡥᠠᡞ ᡪᡠᠸᡝ
ᡝᡣᠴᡞᠨ ᡥᠣᠯᠪᠣᠪᡠᠨ ᡥᡡᠸᠠᠯᡞᠶᠠᠰᡠᠨ ᠪᠠᡩᠠᠷᠠᠷᠠ ᠪᡝ ᠠᡧᡧᠠᠨᡩᡠᠪᡠᠷᡝ ︑ ᠮᠠᡫᠠᡤᡠᠷᡠᠨ ᡝᠮᡠᠯᡝᠨ ᠪᡝ
ᡠᠮᡝᠰᡞᠯᡝᠷᡝ ᡩᡝ 5 ᡨᡠᠸᠠᡣᡡᠨ ᠪᡝ ᡨᡞᡞᠯᡝᠮᡝ ᡨᡠᠴᡞᠪᡠᡥᡝ ︒ ᡠᡪᡠ ᡩᡝ ︐ ᡤᡝᠯᡞ ᡣᡠᡨᡠᠯᡝᡫᡞ ᡠᡣᠰᡠᠷᠠᡞ
ᡩᠠᡥᡞᠮᡝ ᠶᡝᠨᡩᡝᠷᡝ ᠪᡝ ᠠᡧᡧᠠᠨᡩᡠᠪᡠᠮᡝ ︐ ᡥᡡᠸᠠᠯᡞᠶᠠᠰᡠᠨ ᡞ᠋ ᡝᠮᡠᠯᡝᠷᡝ ᡪᠣᠷᡞᠨ ᠪᡝ ᡠᠮᡝᠰᡞᠯᡝᠮᠪᡞ ︒
ᡪᠠᡞᡩᡝ ︐ “ ᡪᡠᠸᡝ ᡩᡠᠷᡠᠨ ᡣᡝᠮᡠᠨ ” ᠰᡝᠷᡝ ᡨᠠᡞᠸᠠᠨ ᠠᠷᡤᠠ ᡤᠠᠮᠠᠨ ᠪᡝ ᠰᡞᡥᡝᡧᡝᠮᡝ ᠪᠠᡞᠮᡝ ︐
ᡥᡡᠸᠠᠯᡞᠶᠠᠰᡠᠨ ᡞ᠋ ᡝᠮᡠᠯᡝᠷᡝ ᠶᠠᠷᡤᡞᠶᠠᠯᠠᠨ ᠪᡝ ᠪᠠᠶᠠᠨ ᡝᠯᡤᡞᠶᡝᠨ ᠣᠪᡠᠮᠪᡞ ︒ ᡞᠯᠠᠨᠴᡞ ᡩᡝ ︐ ᡝᠮᡠ
ᡪᡠᡢᡬᠣ ᠰᡝᠷᡝ ᡩᠠ ᡣᠣᠣᠯᡞ ᠪᡝ ᡨᡝᡢ ᠰᡝᠮᡝ ᡪᠠᡫᠠᠮᡝ ︐ ᠠᠷᠪᡠᠨ ᠪᡝ ᡣᠠᠷᠮᠠᡨᠠᠮᠪᡞ ︒ ᡩᡠᡞᠴᡞ ᡩᡝ ︐ ᡪᡠᠸᡝ
ᡝᡣᠴᡞᠨ ᠸᡝᠮᡝ ᠠᠴᠠᠮᡝ ᠪᠠᡩᠠᠷᠠᠷᠠ ᠪᡝ ᡧᡠᠮᡞᠯᡝᠪᡠᠮᡝ ︐ ᡥᡡᠸᠠᠯᡞᠶᠠᠰᡠᠨ ᡞ᠋ ᡝᠮᡠᠯᡝᠷᡝ ᡫᡠᠯᡝᡥᡝ ᠪᡝ
ᠪᡝᡣᡞᠯᡝᠮᠪᡞ ︒ ᠰᡠᠨᡪᠠᠴᡞ ᡩᡝ ︐ ᡝᠮᡠ ᡥᡝᡫᡝᠯᡞᡢᡤᡡ ᡞ᠋ ᠮᡠᡪᡞᠯᡝᠨ ᡞᠰᡥᡠᠨᡩᡝ ᠠᠴᠠᠷᠠ ᠪᡝ ᡠᠮᡝᠰᡞᠯᡝᠮᡝ ︐
ᡥᡡᠸᠠᠯᡞᠶᠠᠰᡠᠨ ᡞ᠋ ᡝᠮᡠᠯᡝᠷᡝ ᡠᠷᡠᡧᡝᠨ ᠪᡝ ᠨᠣᡢᡤᡞᠮᡝ ᡞᠪᡝᠪᡠᠮᠪᡞ ︒ ᠪᡝ ᡠᡪᡝᠨ ᡤᡞᡢᡤᡠᠴᡠᡣᡝ ᡨᡞᡞᠯᡝᠮᡝ ︐
“ ᡝᠮᡠ ᠮᡞᡢᡤᠠᠨ ᡠᠶᡠᠨ ᡨᠠᡢᡤᡡ ᡠᠶᡠᠨᡪᡠ ᡪᡠᠸᡝᠴᡞ ᠠᠨᡞᠶᠠᡞ ᡠᡥᡝᡞ ᡨᠠᡣᠠᠰᡠ ” ᡩᡝ ᡨᡝᡢ ᠰᡝᠮᡝ ᡞᠯᡞᠮᡝ ︑ “
ᡨᠠᡞᠸᠠᠨ ᡝᠮᡥᡠᠨ ᡞᠯᡞᡨᠠᡢᡤᠠ ” ᡩᡝ ᡝᠯᡪᡝᠷᡝ ᡠᡥᡝᡞ ᡪᡝᡢᡲᡞ ᡫᡠᠨᠯᡝᡥᡝ ᡞ᠋ ᠨᡞᡢᡤᡠᡩᡝ ︐ ᡝᡣᠴᡞᠨ ᡞ᠋ ᡪᡠᠸᡝ
ᡝᠷᡤᡞ ᡤᡝᠷᡝᠨ ᡩᠠᠰᠠᠨ ᡩᠠᡢ ︑ ᡤᡝᠷᡝᠨ ᡪᡝᠴᡝᠨ ᠨᡞᡢᡤᡝ ᡫᡠᠨᡩᡝᠰᡞ ᠪᠠᠨᡞᡢᡤᡝ ᡠᠷᠰᡝ ᠪᡝ ᡨᠠᡣᠠᠨᡩᡠᠪᡠᠮᡝ
ᡨᡠᠴᡞᠪᡠᠮᡝ ︐ ᡠᡨᡥᠠᡞ ᡝᡣᠴᡞᠨ ᡞ᠋ ᡪᡠᠸᡝ ᡝᠷᡤᡞ ᡥᠣᠯᠪᠣᠪᡠᠨ ᡪᠠᡞ ᡠᡣᠰᡠᠷᠠᡞ ᡪᡞᡩᡝᠷᡝ ᡪᠠᠯᡞᠨ ᠣᠨᠴᠣ
ᠪᡞᠷᡝᡨᡝᡞ ᡧᡠᠮᡞᠯᡝᠷᡝ ᡞᠷᡤᡝᡪᡝᡢᡤᡝ ᡥᡝᠪᡩᡝᠨ ᠪᡝ ᠰᠠᠷᡞᠪᡠᠮᡝ ︐ ᡠᡨᡥᠠᡞ ᡝᡣᠴᡞᠨ ᡞ᠋ ᡪᡠᠸᡝ ᡝᠷᡤᡞ
ᡥᠣᠯᠪᠣᠪᡠᠨ ᡥᡡᠸᠠᠯᡞᠶᠠᠰᡠᠨ ᠪᠠᡩᠠᠷᠠᠷᠠ ᠪᡝ ᠠᡧᡧᠠᠨᡩᡠᠪᡠᠷᡝ ᡩᡝ ᡩᡠᠷᡠᠨ ᡣᡝᠮᡠᡢᡤᡝ ᡨᡝᠪᡠᠨᡝᠪᡠᠨ ᠪᡝ
ᡧᠠᡢᡤᠠᠪᡠᠮᠪᡞ ︒ ᡪᡠᡢᡬᠣ ᡞ᠋ ᡝᠮᡠᠯᡝᠨ ︐ ᠶᠠᠶᠠ ᡤᡠᠷᡠᠨ ᠪᠣᠣ ᡞ᠋ ᡨᠣᠪ ᠠᠴᠠᠨᠠᠷᠠ ᠠᡞᠰᡞ ᡨᡠᠰᠠ ᡪᠠᡞ ᡨᡝᠷᡝᡞ
ᡨᠠᡞᠸᠠᠨ ᡩᡝ ᠪᡞᡥᡝ ᡪᡞᡢᡪᡞ ᠠᡞᠰᡞ ᡨᡠᠰᠠ ᠪᡝ ᡥᠣᡣᡞᠷᠠᠷᡣᡡ ︐ ᡩᠠᠮᡠ ᡤᡝᠷᡝᠨ ᡤᡠᠷᡠᠨ ᡩᡝ ᡝᠯᡝ ᠯᠠᠪᡩᡠ
ᠪᠠᡩᠠᠷᠠᠷᠠ ᠨᠠᠰᡥᡡᠨ ᠪᡝ ᡤᠠᡪᡞᠮᡝ ᠪᡠᠮᡝ ︐ ᡩᠠᠮᡠ ᠶᠠᡪᡝᠣ ᡨᠠᡞ ᡦᡞᡢ ᠶᠠᡢ ᡩᡞᠴᡞᠣᡞ ᡪᠠᡞ ᡪᠠᠯᠠᠨ ᡪᡝᠴᡝᠨ
ᠶᡝᠨᡩᡝᠮᡝ ᠪᠠᡩᠠᠷᠠᠷᠠ ᡨᠣᠶᠣᠮᡝ ᡨᠣᡣᡨᠣᠷᠣ ᡩᡝ ᡝᠯᡝ ᠯᠠᠪᡩᡠ ᡨᠣᠪ ᠮᡠᡨᡝᠨ ᡥᡡᠰᡠᠨ ᠪᡝ ᡩᠣᠰᡞᠪᡠᠮᡝ ︐ ᡩᠠᠮᡠ
ᠨᡞᠶᠠᠯᠮᠠᠰᡠ ᡞ᠋ ᡠᠪᡠ ᡥᡝᠰᡝᠪᡠᠨ ᡠᡥᡝᡞ ᡩᡠᠷᠰᡠᠨ ᠪᡝ ᡞᠯᡞᠪᡠᠮᡝ ᠠᠷᠠᠷᠠ ︑ ᡪᠠᠯᠠᠨ ᡪᡝᠴᡝᠨ ᡥᡡᠸᠠᠯᡞᠶᠠᠰᡠᠨ
ᠪᠠᡩᠠᠷᠠᠮᡝ ᡪᠠᡞ ᠨᡞᠶᠠᠯᠮᠠᠰᡠᡞ ᡞᠪᡝᡩᡝᠷᡝ ᠪᠠᡞᡨᠠ ᡥᡝᡨᡥᡝ ᡪᠠᠯᡞᠨ ᡝᠯᡝ ᠠᠮᠪᠠ ᠠᠯᡞᠪᡠᠨ ᠠᠯᡞᠪᡠᠮᠪᡞ ︒ ᡞᠯᡞ
ᡪᡝᠣ “ ᡥᠠᠯᠠᠨ ᠨᡝᡞᠯᡝᠨ 40 ᠪᠠᠷᡠᠨᡞᠶᠠ ᠪᡝ ᡠᠷᡤᡠᠯᡝᠷᡝ ᡞᠷᡤᡝᠨ ᡠᠯᠠᠮᡝ ᡪᡞᠶᠠᡢᠨᠠᠷᠠ ᡫᠠᠯᡞᠨ ” ᠴᠠᠪᠴᠠᠯ
ᡩᡝ ᠶᠠᠪᡠᠮᡝ ᡩᠣᠰᡞᡥᠠᠪᡞ ᡥᠠᠨᠴᡞᡣᡞ ᡩᡝ ︐ ᡞᠯᡞ ᡪᡝᠣ ᡩᠠᡢ ᠸᡝᡞ ᡪᡞᠶᠠᡢᠨᠠᠰᡞ ᡫᠠᠯᡞᠨ ᡨᡠᠷᡠᠯᠠᠮᡝ ᠠᠴᠠᠮᡝ
ᡧᠠᡢᡤᠠᡥᠠ ᡥᠠᠯᠠᠨ ᠨᡝᡞᠯᡝᠨ 40 ᠪᠠᠷᡠᠨᡞᠶᠠ ᠪᡝ ᡠᠷᡤᡠᠯᡝᠷᡝ ᡞᠷᡤᡝᠨ ᡨᡠᠷᡠᠯᠠᠮᡝ ︐ ᡠᠯᠠᠮᡝ ᡪᡞᠶᠠᡢᠨᠠᠷᠠᡢᡤᡝ
ᠴᠠᠪᠴᠠᠯ ᠰᡞᠶᠠᠨ ᠰᡠᠨᡪᠠᠴᡞ ᠨᡞᠷᡠ ᡪᡝᠨ ᡩᡝ ᡞᠴᡞᡥᡞᠶᠠᡥᠠᠪᡞ ︒ ᡤᡠᠪᠴᡞ ᡪᡝᠨ ᡤᡝᠷᡝᠨ ᡨᠣᡣᠰᠣ ᡩᡠᡞ ︑ “ ᡫᠠᡢ
ᡥᡡᡞ ᡪᡞᠣᡞ ” ᠸᡝᡞᠯᡝᠷᠠᠨ ᠮᡝᠶᡝᠨ ︑ ᡞᠷᡤᡝᠨ ᡠᠯᠠᠮᡝ ᡪᡞᠶᠠᡢᠨᠠᠰᡞ ︑ ᡠᠰᡞᠨ ᠠᡩᡠᠯᠠᠷᠠ ᡞᠷᡤᡝᠨ ᡫᡠᠨᡩᡝᠰᡞ
ᡪᡝᠷᡤᡞ ᡠᡥᡝᠷᡞ 200 ᡩᡠᠯᡝᠷᡝ ᠨᡞᠶᠠᠯᠮᠠ ᠨᡝᡞ ᡫᠠᠯᡤᠠ ᡩᡝ ᡝᠷᡝ ᠮᡠᡩᠠᠨ ᡠᠯᠠᠮᡝ ᡪᡞᠶᠠᡢᠨᠠᠷᠠ ᡞᠰᠠᠨ ᠪᡝ
ᡩᠣᠨᡪᡞᡥᠠᠪᡞ ︒ ᡠᠯᡞᠨ ᡩᠣᠰᡞᠪᡠᠷᡝ ᡨᠣᠷᡥᠣᠮᡞᠯᠠᠰᡠ ᠪᡝ ᠰᡞᠰᡝᡨᡝᠮᡝ ᠠᠷᠠᡫᡞ ︐ ᡝᠯᡝ ᠯᠠᠪᡩᡠ ᠰᠠᡞᠨ
ᡫᡝᡨᡝᠰᡠᡢᡤᡝ ᠴᡞ ᠶᡝ ᠪᡝ ᠶᠠᠷᡠᠮᡝ ᡞᠨᠠᠨ ᠸᡝᡞᠯᡝᠨ ᡥᡝᡨᡥᡝ ᠶᠠᡫᠠᠨ ᠴᡞᠣᡞ ᡩᡝ ᡩᠣᠰᡞᠪᡠᠮᡝ ᡨᡝᠪᡠᠮᠪᡞ
ᠴᠠᠪᠴᠠᠯ ᠰᡞᠶᠠᠨ ᡞᠨᠠᠨ ᠸᡝᡞᠯᡝᠨ ᡥᡝᡨᡥᡝ ᠶᠠᡫᠠᠨ ᠴᡞᠣᡞ ᡞ᠋ ᡝᡨᡠᡣᡠ ᠠᡩᡠ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᠶᠠᡫᠠᠨ
2015 ᠴᡞ ᠠᠨᡞᠶᠠ 9 ᠪᡞᠶᠠ ᡩᡝᠷᡞ ᠪᠣᡩᠣᠮᡞᠯᡝᠮᡝ ᡞᠯᡞᠪᡠᠮᡝ ᠠᠷᠠᠮᡝ ᡩᡝᠷᡞᠪᡠᡫᡞ ︐ ᠸᠠᡪᡞᠪᡠᡥᠠ ᡣᡝᠮᡠᡢᡤᡝ
ᠴᠠᡢᠰᡝ ᠪᠣᠣ 22 ᡩᡠᡢ 7.8 ᡨᡠᠮᡝᠨ ᡦᡞᡢᡫᠠᡢ ᠮᡞᠶᡝᡨᡝᠷ  ᠨᡝ ᠪᡞᡥᡝ ᠸᡝᡞᠯᡝᠷᠠᠰᡞ ᡪᡝᠮᡝᡢᡤᡝ ᡨᠠᡢᡤᡞᠨ
ᡝᠮᡣᡝᠨ ︐ 12 ᡩᡠᡢ 3.8 ᡨᡠᠮᡝᠨ ᡦᡞᡢᡫᠠᡢ ᠮᡞᠶᡝᡨᡝᠷ ᡪᡠᠷᡠ ᡫᡠᡣᡪᡞᠯᡝᠮᡝ ᡞᠯᡞᠪᡠᠷᡝ ᠶᠠᡫᠠᠨ ᠪᡝ ᠠᡪᡞᡤᡝ
ᠴᡞᠣᡞ ︑ ᠠᡩᠠᡣᡞ ᠨᡞᠶᠠᠮᠠᠨ ᡩᡠᠯᡞᠮᠪᠠ 2 ᡨᡠᠮᡝᠨ ᡦᡞᡢᡫᠠᡢ ᠮᡞᠶᡝᡨᡝᠷ ᡪᠠᡞ ᠶᠣᡥᡞᠯᠠᠮᡝ ᠠᠴᠠᠪᡠᠷᡝ
ᡫᡠᠯᡝᡥᡝᡢᡤᡝ ᡨᡝᠪᡠᠨᡝᠨ ᡞᠯᡞᠪᡠᠷᠠᠨ ᠪᡝ ᠶᠣᡥᡞᠯᠠᠮᡝ ᠠᠴᠠᠪᡠᡥᠠᠪᡞ ︒ ᡯᡞᡲᡞᠰᡞᠶᠠᠨ ᠨᡞᡢᡤᡝ ᡪᡝᡢᡮᡝ ᠰᡠᡪᠠᡣᡡ
ᡩᡠᠷᠰᡠᠨ ᠰᡞᠷᡝᠨ ᠪᡝ ᡪᡞᡪᡞ ᠶᠣᡢᡣᡞᠶᠠᠪᡠᠮᡝ ︐ ᠠᠯᠪᠠᡧᠠᠷᠠ ᠪᡝ ᡝᡨᡠᡥᡠᠯᡝᠮᡝ ︐ ᡧᡠᠮᡞᠨ ᡪᡞᠷᠠᠮᡞᠨ ᡞ᠋
ᡥᡝᡨᡥᡝ ᠪᡝ ᡫᡠᡣᡪᡞᠯᡝᠷᡝ ᡨᠣᠷᡥᠣᠮᡞᠯᠠᠰᡠ ᠪᡝ ᠠᠮᠪᠠ ᡥᡡᠰᡠᠨ ᡞ᠋ ᠰᡞᠰᡝᡨᡝᠮᡝ ᠠᠷᠠᠮᡝ ︐ ᡨᡠᠯᡝᠷᡤᡞ ᠪᠠ ᡞ᠋
ᡥᠣᡨᠣᠨ ᡫᠠᠯᡤᠠ ᠴᡞ ᠶᡝ ᠪᡝ ᡤᠣᠴᡞᠮᡝ ᠶᠠᠷᡠᠮᡝ ᠴᠠᠪᠴᠠᠯ ᡩᡝ ᡫᡠᠯᡝᡥᡝ ᡪᠠᡫᠠᠮᡝ ᠪᠠᡩᠠᠷᠠᠪᡠᠮᠪᡞ ︒
ᡠᡥᡝᠷᡞᠯᡝᠮᡝ ᠪᠣᡩᠣᡥᠣ ᠪᡝ ᡨᡝᠨ ᠣᠪᡠᡥᠠᡩᡝ ︐ ᠶᠠᠰᠠᡞ ᡪᡠᠯᡝᠷᡞ ᡝᡨᡠᡣᡠ ᠠᡩᡠ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ
ᠶᠠᡫᠠᠨ ᡩᡝ ᡝᠮᡤᡝᠷᡞ ᡩᠣᠰᡞᡥᠠ ᡪᠣᡩᠣᠮᡝ ᡫᠣᠷᠣᠮᡝ ᡝᡨᡠᡣᡠ ᠠᠷᠠᠷᠠ ᠴᡞ ᠶᡝ 4 ᠪᠣᠣ ︐ 1000 ᡩᡠᠯᡝᠷᡝ
ᠨᡞᠶᠠᠯᠮᠠ ᠪᡝ ᡤᠣᠴᡞᠮᡝ ᡨᠣᠶᠣᠮᡝ ᡨᠣᡣᡨᠣᠪᡠᠮᡝ ᡥᡝᡨᡥᡝ ᡩᡝ ᡩᠣᠰᡞᠪᡠᡥᠠᠪᡞ ︒ ᡨᡝᠪᡞᠴᡞ ︐ 2018 ᠴᡞ ᠠᠨᡞᠶᠠ
5 ᠪᡞᠶᠠ ᡩᡝ ᠴᠠᠪᠴᠠᠯ ᠰᡞᠶᠠᠨ ᠨᡞᡢᡤᡝ ᡥᡡᡩᠠᠰᡞ ᡝᠯᠪᡞᠮᡝ ᡠᠯᡞᠨ ᡪᡞᡥᠠ ᠶᠠᠷᡠᠮᡝ ᡩᠣᠰᡞᠪᡠᠷᡝ ᠪᡝ ᡩᡠᠯᡝᠪᡠᡫᡞ
ᡥᡝ ᠪᡝᡞ ᠪᠣᠣ ᡩᡞᡢ ᡩᡝᠷᡞ ᠰᡞᠪᡣᡞᠮᡝ ᡫᡠᡥᠠᡧᠠᠮᡝ ︑ ᡨᡠᠴᡞᠪᡠᠮᡝ ᡧᡝᠣ ᡨᠣᠣ ᠪᡝ ᡥᠠᠰᡥᠠᠯᠠᠮᡝ ᠠᠷᠠᠷᠠ ᠪᡝ
ᠣᠶᠣᡢᡤᠣ ᠣᠪᡠᡥᠠ ᠰᡞᠨᡪᡞᠶᠠᡢ ᠰᡞᠶᠠᠨ ᡪᡝᠨ ᡝᡨᡠᡣᡠ ᠠᡩᡠ ᡣᡝᠮᡠᡢᡤᡝ ᡤᡠᡢᠰᡟ ᠪᡝ ᠶᠠᠷᡠᠮᡝ ᡩᠣᠰᡞᠪᡠᡥᠠᠪᡞ ︒
ᡤᡠᡢᠰᡟ 2018 ᠴᡞ ᠠᠨᡞᠶᠠ 6 ᠪᡞᠶᠠ ᡩᡝ ᠠᠷᠠᠮᡨᡠᠴᡞᠪᡠᠮᡝ ᡩᡝᠷᡞᠪᡠᠮᡝ ︐ ᠣᠶᠣᡢᡤᠣ ᡨᡝᠪᡠᠨᡝᠨ 200 ᡨᠠᡞ
ᠮᠠᠰᡞᠨᠠ ︑ 5 ᡨᠠᡞ ᡞᠯᡥᠠ ᡩᡠᠷᡠᡤᠠᡢᡤᠠ ᡧᡠᡢᡤᡞᡨᡠᠨ ︑ 10 ᡨᠠᡞ ᠮᡠᡨᡠᠨ ᠪᡝ ᡨᡠᠴᡞᠪᡠᠷᡝ ᡧᡠᡢᡤᡞᡨᡠᠨ ︑ 25
ᡨᠠᡞ ᡨᡝᡣᠰᡞᠯᡝᠮᡝ ᡫᡞᠶᠠᠨᠠᠷᠠᠷᠠ ᡧᡠᡢᡤᡞᡨᡠᠨ ︑ ᡝᠮᡠ ᡨᠠᡞ ᡞᠯᡥᠠ ᡧᡝᠣᠯᡝᠷᡝ ᡧᡠᡢᡤᡞᡨᡠᠨ ︐ ᡝᠮᡠ ᡨᠠᡞ ᡪᡞᠨ
ᡧᡠ ᠶᠠᠨ ᡪᡝᠨ ᡧᡠᡢᡤᡞᡨᡠᠨ ︐ 5 ᡨᠠᡞ ᡦᠣᠣ ᡤᠣᠸᠠᡢ ᡧᡠᡢᡤᡞᡨᡠᠨ ᠪᡞ ︐ ᠶᠠᠰᠠᡞ ᡪᡠᠯᡝᠷᡞ ᡩᡝ ᠴᡞ ᠶᡝ ᡝᠮᡤᡝᠷᡞ
ᠰᡠᠮᡝ ᠯᠠᠰᡥᠠᠯᠠᡥᠠ ᡨᡝᠰᡠ ᠪᠠ ᡞ᠋ ᡫᡠᠯᡠ ᡫᡠᠨᠴᡝᡥᡝ ᡪᠣᠪᠣᡨᡝᠨ ᡥᡡᠰᡠᠨ 150 ᠨᡞᠶᠠᠯᠮᠠ ᡩᡝ ᡥᠠᠨᠴᡞᡩᠠᠮᡝ ︐
ᡩᠠᡥᠠᠪᡠᡫᡞ ᡤᡝᠯᡞ ᠰᡞᠷᠠᠨᡩᡠᡥᠠᡞ 400 ᡩᡠᠯᡝᠷᡝ ᡪᠣᠪᠣᡨᡝᠨ ᡥᡡᠰᡠᠨ ᠪᡝ ᡤᠣᠴᡞᠮᡝ ᡩᠣᠰᡞᠪᡠᠮᠪᡞ ᠰᡝᠮᠪᡞ ︒
ᠪᡠᡪᠠᠨ ᡨᡠᠪᡞᡥᡝ ᡥᡝᡨᡥᡝ ᡞ᠋ ᠶᠠᠷᡤᡞᠶᠠᠰᡥᡡᠨ ᠪᠠᡞᡨᠠᠯᠠᠨ ᡫᠠᡣᠰᡞ ᡝᠷᡩᡝᠮᡠ ᠪᡝ ᡠᠷᡝᠪᡠᠮᡝ ᡨᠠᠴᡞᠪᡠᡥᠠᡩᡝ
ᡠᠰᡞᠨ ᠠᡩᡠᠯᠠᠷᠠ ᡞᠷᡤᡝᠨ ᡞ᠋ ᡨᡠᠸᡝᠷᡞ ᡫᠣᠷᡤᠣᠨ ᠪᠠᠨᡪᡞᠨᠸᡝᠨ ᠪᡝ ᡝᠯᡩᡝᡧᡝᠪᡠᡥᡝᠪᡞ ᠴᠠᠪᠴᠠᠯ ᠰᡞᠶᠠᠨ
ᠴᡞᠶᡠᡢᠪᡠᠯᠠᡣ ᡪᡝᠨ ᡠᠰᡞᠨ ᠠᡩᡠᠯᠠᠷᠠ ᡞᠷᡤᡝᠨ ᠴᡞᠶᡠᠨᡪᡠᡢ ᡞ᠋ ᠺᠣᡨᠠᠴᡞᠨ ᡫᠠᡣᠰᡞ ᡝᠷᡩᡝᠮᡠ ᡫᡝᡨᡝᠰᡠ ᡪᠠᡞ
ᡣᠠᡩᠠᠯᠠᠮᡝ ᡩᠠᠨᠠᠷᠠ ᠮᡠᡣᡝᠨᡝᠴᡞᠨ ᠪᡝ ᡝᠯᡝᡞ ᡝᠮᡠ ᠣᡣᠰᠣᠨ ᡞ᠋ ᡩᡝᠨ ᡨᡠᡣᡞᠶᡝᠷᡝ ︐ ᠨᡝᡞ ᡫᠣᡢᡤᡝ ᠪᡠᡪᠠᠨ
ᡨᡠᠪᡞᡥᡝ ᡫᡠᠯᡝᡥᡝᡢᡤᡝ ᡞᠯᡞᠪᡠᠷᠠᠨ ᠠᠯᡣᡡᠨ ᠪᡝ ᡥᡡᡩᡠᠯᠠᠷᠠ ᡪᠠᠯᡞᠨ ︐ ᠨᡞᠶᠠᠯᠮᠠ ᡞᠷᡤᡝᠨ ᠴᡞᠶᡠᠨᡪᡠᡢ ᠪᡝ
ᠺᠣᡨᠠᠴᡞᠨ ᡫᠠᡣᠰᡞ ᡝᠷᡩᡝᠮᡠ ᡩᡝ ᠨᡞᡣᡝᡫᡞ ᠪᠠᠶᠠᠨᠠᠷᠠ ᡪᡠᡤᡡᠨ ᡩᡝ ᠶᠠᠪᡠᠪᡠᠮᠠᡥᠠᠪᡞ ︒ 2019 ᠴᡞ ᠠᠨᡞᠶᠠ 1
ᠪᡞᠶᠠᡞ ᡞᠴᡝ 3 ᡩᡝ ︐ ᠴᡞᠶᡠᡢᠪᡠᠯᠠᡣ ᡪᡝᠨ ᡤᡡᠰᡞᠴᡞ ᠪᡞᠯᡤᠠᠨ “ ᡣᡠᡨᠠᠴᡞᠨ ᡫᠠᡣᠰᡞ ᡝᠷᡩᡝᠮᡠ ᡞ᠋ ᡨᡠᠸᡝᠷᡞ ”
ᠰᡝᠷᡝ ᠪᡠᡪᠠᠨ ᡨᡠᠪᡞᡥᡝ ᡥᡝᡨᡥᡝ ᠶᠠᠷᡤᡞᠶᠠᠰᡥᡡᠨ ᠪᠠᡞᡨᠠᠯᠠᠨ ᡫᠠᡣᠰᡞ ᡝᠷᡩᡝᠮᡠ ᡠᠷᡝᠪᡠᠮᡝ ᡨᠠᠴᡞᠪᡠᠷᡝ ᠪᠠᠨᠰᡝ
ᠪᡝ ᠴᡞᠶᡠᡢᠪᡠᠯᠠᡣ ᡨᠣᡣᠰᠣ ᡩᡝ ᡪᡞᡢᡣᡞᠷᡝᠮᡝ ᡩᡝᠷᡞᠪᡠᡥᡝᠪᡞ ︒ ᠰᡞᠶᠠᠨ ᡣᡝᠰᡞᠶᡝ ᡪᡠᠰᡞ ᠪᠣᠯᠠᡨᡞ ᡪᠠᡞ ᠰᡞᠶᠠᠨ
ᠪᡠᡪᠠᠨ ᡥᡝᡨᡥᡝ ᠶᠠᠮᡠᠨ ᡬᠠᠮᠪᡠ ᡧᡞ ᡪᡞᠶᡠᠨ ᠯᡠᡢ ᡪᡠᠸᡝ ᠰᡝᡫᡠ ᠴᠣᡥᠣᡨᠣᡞ ᡪᠣᠷᡞᡢᡤᠠ ᡞ᠋ ᡣᡞᠴᡝᠨ
ᡪᡞᠶᠠᡢᠨᠠᠷᠠ ᠪᡝ ᠶᠠᠪᡠᠪᡠᠮᡝ ︐ 120 ᡩᡠᠯᡝᠷᡝ ᡠᠰᡞᠨ ᠠᡩᡠᠯᠠᠷᠠ ᡞᠷᡤᡝᠨ ᡠᠷᡝᠪᡠᠮᡝ ᡨᠠᠴᡞᠪᡠᠷᡝ ᡩᡝ
ᠠᡩᠠᠨᠠᡥᠠᠪᡞ ︒ ᡠᠷᡝᠪᡠᠮᡝ ᡨᠠᠴᡞᠪᡠᠷᡝᡢᡤᡝ ᠣᠶᠣᡢᡤᠣ ᠨᡞᡢᡤᡝ ᠪᠣᠣ ᡩᠣᠷᡤᡞ ᡩᡝ ᡣᡞᠴᡝᠨ ᡪᡞᠶᠠᡢᠨᠠᠷᠠ ᡪᠠᡞ
ᡨᡝᠰᡠ ᡫᠠᠯᡤᠠ ᡩᡝ ᡠᠷᡝᠪᡠᠮᡝ ᡨᠠᠴᡞᠪᡠᠷᡝ ᠠᠷᡤᠠ ᠪᡝ ᠪᠠᡞᡨᠠᠯᠠᠮᡝ ᠶᠠᠪᡠᠪᡠᠮᡝ ︐ ᠣᠶᠣᡢᡤᠣ ᡨᡠᠪᡞᡥᡝ ᡥᠠᡞᠯᠠᠨ
ᠠᠷᠰᡠᠨ ᠪᡝ ᡨᠠᠷᡞᠮᡝ ᡨᡝᠪᡠᠷᡝ ᡩᠠᡨᡝᡢᡤᡝ ᠠᡧᡧᠠᠨᡩᡠᠪᡠᠮᡝ ᠶᠠᠪᡠᠪᡠᠷᡝ ᡫᠠᡣᠰᡞ ᡝᠷᡩᡝᠮᡠ ︑ ᡠᠰᡞᠨ ᠣᡣᡨᠣ ᠪᡝ
ᡝᠯᡥᡝ ᠨᡝᠯᡥᡝ ᡞ᠋ ᠪᠠᡞᡨᠠᠯᠠᠷᠠ ᡪᡝᠷᡤᡞ ᡩᡝᠷᡞ ᡠᠷᡝᠪᡠᠮᡝ ᡨᠠᠴᡞᠪᡠᠷᡝ ᠪᡝ ᠰᠠᠷᡞᠪᡠᠮᡝ ︐ ᡣᡞᠴᡝᠨ
ᡪᡞᠶᠠᡢᠨᠠᠷᠠ ᠪᠠᡣᡨᠠᠮᠪᡠᠨ ᠪᡝ ᠠᠨ ᡞ᠋ ᡥᠠᡫᡠ ᠸᠠ ᡞ᠋ ᡠᠯᡥᡞᠷᡝ ᡤᡞᠰᡠᠨ ᡞ᠋ ᡪᡞᠶᠠᡢᠨᠠᡥᠠᠪᡞ ︒ ᡨᡝᠰᡠ ᡫᠠᠯᡤᠠ
ᡩᡝ ᠶᠠᠷᡤᡞᠶᠠᠰᡥᡡᠨ ᠠᡧᡧᠠᠨᡩᡠᠪᡠᠮᡝ ᠶᠠᠪᡠᠪᡠᠷᡝ ᡠᠷᡝᠪᡠᠮᡝ ᡨᠠᠴᡞᠪᡠᠷᡝ ᡩᠣᠯᠣ ︐ ᡣᡞᠴᡝᠨ ᡪᡞᠶᠠᡢᠨᠠᠮᡝ ᠪᡠᠷᡝ
ᠰᡝᡫᡠ ᡧᠠᡥᡡᠷᡠᠨ ᠪᡝ ᠠᠯᡞᡫᡞ ᡥᠠᡞᠯᠠᠨ ᡩᡝ ᡨᠠᡫᠠᠨᠠᡫᡞ ᡤᡝᠷᡝᠨ ᠨᡞᠶᠠᠯᠮᠠ ᡩᡝ ᡤᠠᠷᡤᠠᠨ ᠪᡝ ᡩᠠᠰᠠᠷᠠ ᠪᡝ
ᠠᠯᠠᠮᡝ ᠪᡠᠮᡝ ︐ ᡨᡝᠰᡠ ᡫᠠᠯᡤᠠ ᡞ᠋ ᡤᠠᡣᠰᡞᠰᠠ ᠮᡠᡪᡞᠨ ᠪᡝ ᡤᡞᠷᡣᡡᠮᡝ ᡩᠣᠨᡪᡞᠮᡝ ︐ ᡠᠨᡝᠨᡤᡤᡞᠯᡝᠮᡝ ᡝᡪᡝᠪᡠᠨ
ᠪᡝ ᡝᡪᡝᠮᡝ ︐ ᡩᠠᠷᡠᡥᠠᡞ ᡠᠯᡥᡞᠷᡣᡡ ᡫᠣᠨᡪᡞᠨ ᠪᡝ ᡨᡞᡞᠯᡝᠮᡝ ᡨᡠᠴᡞᠪᡠᠮᡝ ︐ ᡨᡝᠰᡠ ᡫᠠᠯᡤᠠ ᡞ᠋ ᠰᡠᡣᡩᡠᠨ
ᠠᠷᠪᡠᠨ ᠸᡝᠨᡪᡝᡥᡠᠨ ᡩᡝᡣᡪᡞᡢᡤᡝ ᠪᡞᠮᡝ ᡥᠠᠯᡥᡡᠨ ᡠᠷᡤᡠᡢᡤᡝ ︒ ᠰᡝᡫᡠᠰᡝ ᡣᡞᠷᡞᠪᠠ ᠮᡠᡪᡞᠨ ᡞ᠋ ᡥᠠᠯᡥᡡᠨ
ᠪᡠᠶᡝᠨᡞᠨ ᡞ᠋ ᠰᡠᠮᡝ ᡪᡞᠶᠠᡢᠨᠠᠷᠠ ᡪᠠᡞ ᡨᡝᠰᡠ ᠪᠠᡩᡝ ᡩᡠᠷᡠᠨ ᡨᡠᠸᠠᠪᡠᠷᡝ ᠪᡝ ᡩᡠᠯᡝᠪᡠᡫᡞ ︐ ᡤᡝᠷᡝᠨ
ᠨᡞᠶᠠᠯᠮᠠ ᡨᡝᡞᠰᡠ ᡨᡝᡞᠰᡠ ᡞᠯᡝᡨᡠᠯᡝᠷᡝᡢᡤᡝ ᡝᠷᡝ ᡣᡞᠴᡝᠨ ᠪᡝ ᡩᠣᠨᡪᡞᡥᠠᡩᡝ ︐ ᡨᡝᠨᡞ ᡩᡠᠯᡝᠨᡠᠨ ᡞ᠋ ᡨᠠᠷᡞᠮᡝ
ᡨᡝᠪᡠᠷᡝ ᡪᠠᡞ ᠺᠣᡨᠠᠴᡞᠨ ᡫᠠᡣᠰᡞ ᡝᠷᡩᡝᠮᡠ ᡞ᠋ ᡨᠠᠷᡞᠮᡝ ᡨᡝᠪᡠᠷᡝ ᠰᡞᡩᡝᠨ ᠴᠠᠯᠠᠪᡠᠨ ᠠᠮᠪᠠ ᠪᡝ ᡨᠠᡣᠠᠮᡝ ︐
ᡝᡩᡝᠷᡞ ᠠᠮᠠᠰᡞ ᡠᠷᡠᠨᠠᡣᡡ ᠺᠣᡨᠠᠴᡞᠨ ᡣᠠᡩᠠᠯᠠᠮᡝ ᡩᠠᠨᠠᠷᠠ ᡫᠠᡣᠰᡞ ᡝᠷᡩᡝᠮᡠ ᠪᡝ ᠯᠠᠪᡩᡠ ᡨᠠᠴᡞᠮᡝ ︐
ᡝᠷᡩᡝᡣᡝᠨ ᡞ᠋ ᠪᠠᠶᠠᠨᠠᠷᠠ ᠪᡝ ᠨᡝᠮᡧᡝᠮᡝ ᡤᠠᡞᠮᠪᡞ ᠰᡝᡥᡝ ︒ ᡝᠷᡝ ᠮᡠᡩᠠᠨ ᡠᠷᡝᠪᡠᠮᡝ ᡨᠠᠴᡞᠪᡠᡥᠠᡢᡤᡝ ︐
ᡠᠰᡞᠨ ᠠᡩᡠᠯᠠᠷᠠ ᡞᠷᡤᡝᠨ ᡞ᠋ ᠶᠠᠰᠠ ᡪᡝᠴᡝᠨ ᠪᡝ ᠯᡝᠯᡞ ᠣᠨᠴᠣ ᠣᠪᡠᡥᠠ ᡨᡝᡞᠯᡝ ᠸᠠᡣᠠ ︐ ᠪᡠᡪᠠᠨ ᡨᡠᠪᡞᡥᡝ
ᡥᡝᡨᡥᡝ ᡞ᠋ ᡞᠴᡝ ᠰᠠᠷᠠᠰᡠ ᠪᡝ ᡪᠠᡫᠠᡨᠠᠮᡝ ︐ ᠺᠣᡨᠠᠴᡞᠨ ᡫᠠᡣᠰᡞ ᡝᠷᡩᡝᠮᡠ ᡞ᠋ ᠪᠠᠶᠠᠨᠠᠷᠠ ᠠᡣᡩᠠᠴᡠᠨ ᠮᡠᡪᡞᠨ
ᠪᡝ ᡝᠯᡝ ᡞᠯᡞᠪᡠᠮᡝ ︐ ᠣᠨᠴᠣ ᡝᠯᡤᡞᠶᡝᠨ ᡠᠰᡞᠨ ᠠᡩᡠᠯᠠᠷᠠ ᠴᡞᠶᡠᠨᡪᡠᡢ ᠨᡞ ᡝᠮᡩᡠᠪᡝᡞ ᠰᠠᡞᠨ ᠰᡝᠮᡝ ᡦᡞᡢᠨᡝᠷᡝ
ᠪᡝ ᠪᠠᡥᠠᠮᡝ ᠠᠯᡞᡥᠠᠪᡞ ︒ ᡝᡩᡝᠷᡞ ᠠᠮᠠᠰᡞ ᡠᠷᡠᠨᠠᡣᡡ ᡩᠠᡢ ᠨᡞ ᡪᡠᠸᠠᠨ ᡠᠶᡠᠴᡞ ᠪᡞᠯᡤᠠᠨ ᡫᡠᠨᡩᡝᠰᡞ ᠠᠮᠪᠠ
ᡞᠰᠠᠨ ᠣᠣᠷᡞ ᠰᡠᡣᡩᡠᠨ ︑ ᡞᠷᡤᡝᠨ ᠪᡝ ᡨᡠᠸᠠᡧᠠᠷᠠ ᡪᡝᡢᡯᡝ ︑ ᠺᠣᡨᠠᠴᡞᠨ ᡫᡠᠰᡝᠨᡝᠪᡠᠮᡝ ᡠᡪᡞᠷᡝ ᡪᠠᡞ ᡨᠠᠷᡞᠮᡝ
ᡨᡝᠪᡠᠷᡝ ︑ ᠪᠣᡩᠣᠮᡞᠨ ᠪᡞᠮᡝ ᡪᡠᠰᡝ ᡠᡪᡞᠷᡝ ︑ ᡫᠠᡫᡠᠨ ᡣᠣᠣᠯᡞ ᡪᡝᠷᡤᡞ ᠰᠠᠷᠠᠰᡠ ᠪᡝ ᡨᠣᠷᡥᠣᡫᡞ ᡠᠷᡝᠪᡠᠮᡝ
ᡨᠠᠴᡞᠪᡠᠷᡝ ᠪᡝ ᠰᠠᠷᡞᠪᡠᠮᡝ ︐ ᡞᠷᡤᡝᠰᡝ ᠶᠠᠷᡤᡞᠶᠠᠰᡥᡡᠨ ᠪᠠᡞᡨᠠᠯᠠᠷᠠ ᡪᠠᠯᡞᠨ ᡨᠠᠴᡞᠮᡝ ︐ ᠪᠠᠶᠠᠨᠠᠷᠠ
ᡪᡠᡤᡡᠨ ᠪᡝ ᠣᠨᠴᠣᠯᠣᠮᡝ ︐ ᠴᡞᠶᡠᡢᠪᡠᠯᠠᡣ ᡪᡝᠨ ᡪᡞᡢᡪᡞ ᡤᡝᠷᡝᠨᡠᠰᡠ ᡣᠠᡨᡠᠨ ᡤᡠᡞᡤᡠ ᡞ᠋ ᠰᡞᠷᠠᠨᡩᡠᡥᠠᡞ
ᡥᡡᡩᡠᠯᠠᠮᡝ ᠪᠠᡩᠠᠷᠠᠷᠠ ᡪᠠᠯᡞᠨ ᡫᡠᠯᡠ ᠰᠠᡞᠨ ᡫᠠᡣᠰᡞ ᡝᠷᡩᡝᠮᡠ ᡫᡠᠯᡝᡥᡝ ᠪᡝ ᡨᠠᠨᡨᠠᠮᠪᡠᡥᡝᠪᡞ ︒ ᡤᠣᡥᠣᠮᠴᡞ
ᡨᠣᡣᠰᠣ ᠨᡞᡢᡤᡝ ᠶᠠᡩᠠᡥᡡᠨ ᠪᠣᡞᡤᠣᠨ ᡞ᠋ ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ ᠪᠠᠶᠠᠨᠠᠷᠠ ᡩᡠᠷᡠᡤᠠᡢᡤᠠ ᠪᡝ
ᡥᡠᠸᡝᡣᡞᠶᡝᠮᠪᡠᠷᡝ ᡞᠰᠠᠨ ᠪᡝ ᠰᠠᠷᡞᠪᡠᡥᠠᠪᡞ ᡥᠠᠨᠴᡞᡣᡞ ᡩᡝ ︐ ᡤᠣᡥᠣᠮᠴᡞ ᡨᠣᡣᠰᠣᡞ ᡧᡠ ᠸᡝᠨ ᠠᡧᡧᠠᠨ
ᠨᡞᠶᠠᠮᠠᠨ ᡩᡠᠯᡞᠮᠪᠠ ᡪᡠᠸᠠᠨ ᡫᡠᠨ ᡞ᠋ ᠸᡝᠨᡪᡝᡥᡠᠨ ︐ ᡨᠣᡣᠰᠣ ᡩᡝ ᡨᡝᡥᡝ ᠸᡝᡞᠯᡝᠷᠠᠨ ᠮᡝᠶᡝᠨ ︑ ᡨᠣᡣᠰᠣᡞ
ᡬᠠᠮᠪᡠ ᡪᠠᡞ ᡨᠣᡣᠰᠣᡞ ᡞᠷᡤᡝᠨ ᡠᡥᡝᠷᡞ 150 ᡩᡠᠯᡝᠷᡝ ᠨᡞᠶᠠᠯᠮᠠ ᡝᠮᡠ ᡨᠠᡢᡤᡞᠨ ᡩᡝ ᠯᡝᡣᠰᡝᡞ ᡞᠰᠠᠨᡩᡠᡫᡞ ︐
ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠷᠣ ᡠᠷᡤᡠᠨᡪᡝᠷᡝ ᠠᠷᠪᡠᠨ ᡩᠣᠯᠣ ᠣᡥᠣ ︐ 2018 ᠴᡞ ᠠᠨᡞᠶᠠᡞ ᡠᡥᡝᠷᡞᠯᡝᠮᡝ ᡧᠣᡧᠣᠮᡝ
ᡥᡠᠸᡝᡣᡞᠶᡝᠮᠪᡠᠷᡝ ᡞᠰᠠᠨ ᠪᡝ ᡝᠯᠪᡞᠮᡝ ᠨᡝᡞᡥᡝᠪᡞ ︒ ᡞᠰᠠᠨ ᡩᡝ ᡫᡠᠯᡠ ᠰᠠᡞᠨ ᡞᠯᡝᡨᡠᠯᡝᡥᡝ 5 ᡨᠣᡣᠰᠣᡞ
ᡬᠠᠮᠪᡠ ︑ 5 ᡩᠠᡢ ᠶᡠᠸᠠᠨ ︑ 5 ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠮᡝ ᡥᡝᡨᡥᡝ ᠪᡝ ᡫᡠᡣᡪᡞᠯᡝᡥᡝ ᡩᡠᠷᡠᡤᠠᠨ ︑ 5
ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ ᠪᠠᠶᠠᠨᠠᠷᠠ ᡩᡠᠷᡠᡤᠠᠨ ︑ 7 ᠠᠴᠠᠯᠠᡥᠠ ᠪᠣᡞᡤᠣᠨ ᡩᠠ ᠪᡝ ᡥᡠᠸᡝᡣᡞᠶᡝᠮᠪᡠᡥᡝᠪᡞ ;
18 ᠪᠣᡞᡤᠣᠨ ᠶᠠᡩᠠᡥᡡᠨ ᠮᠠᡢᡤᠠ ︑ ᡫᠠᡢᡣᠠᠯᠠᠨ ᠪᡝ ᠠᡣᡩᡠᠯᠠᠷᠠ ᠪᠣᡞᡤᠣᠨ ᡩᡝ ᡨᠣᠷᠣᠮᠪᡠᠮᡝ ᡫᠣᠨᡪᡞᠷᡝ ᡪᡞᡥᠠ
ᠪᡝ ᡫᠠᠯᠠᠮᡝ ᠪᡠᡥᡝ ︐ 62 ᠠᡪᡞᡤᡝ ᡨᠠᠴᡞᡣᡡ ᡨᠠᠴᡞᠰᡞ ᡩᡝ ᠪᡞᡨᡥᡝ ᡫᡠᠯᡥᡡ ︑ ᡧᡠ ᠸᡝᠨ ᠪᠠᡞᡨᠠᠯᠠᠷᠠ ᡪᠠᡣᠠᠰᡠ
ᠪᡝ ᡫᠠᠯᠠᠮᡝ ᠪᡠᡥᡝᠪᡞ ︒ ᡥᡠᠸᡝᡣᡞᠶᡝᠮᠪᡠᠨ ᠪᡝ ᠠᠯᡞᡥᠠ ᠶᠠᡩᠠᡥᡡᠨ ᠪᠣᡞᡤᠣᠨ ᡠᠰᡠᡫᡠᡪᡞᠶᠠᡢ ᠠᠴᡞᡢᡤᡞᠶᠠᠪᡠᠮᡝ
ᡤᡞᠰᡠᠷᡝᠮᡝ ︐ ᡝᠨᡝᡢᡤᡞ ᠪᡞ ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ ᠪᠠᠶᠠᠨᠠᠷᠠ ᡤᠠᠯᠠ ᡩᡝ ᠰᠣᠨᡪᠣᠪᡠᡥᠠ ︐ ᡨᠠᡞᠰᡝ ᡩᡝ
ᡨᠠᡫᠠᠨᠠᡫᡞ ᡥᡠᠸᡝᡣᡞᠶᡝᠮᠪᡠᠨ ᠪᡝ ᡤᠠᡞᡥᠠ ︒ ᡩᠠᡢ ᡪᠠᡞ ᡩᠠᠰᠠᠨ ᠶᠠᠮᡠᠨ ᡞ᠋ ᠰᠠᡞᠨ ᡩᠠᠰᠠᠨ ᠠᠷᡤᠠ ᡩᡝ
ᡪᡞᡢᡣᡞᠨᡞ ᠪᠠᠨᡞᡥᠠᠯᠠᠮᡝ ︐ ᠸᡝᡞᠯᡝᠷᠠᠨ ᠮᡝᠶᡝᠨ ᡝᠮᡠ ᠠᠨᡞᠶᠠ ᠴᡞ ᡝᠪᠰᡞ ᠮᡠᡪᡞᠯᡝᠨ ᡨᠠᡨᠠᡧᠠᠮᡝ ᡪᠠᡞ
ᠠᡞᠰᡞᠯᠠᡥᠠ ᡩᡝ ᠪᠠᠨᡞᡥᠠᠯᠠᠮᡝ ︐ ᠮᡠᠰᡝᡞ ᠪᠠᠨᡪᡞᠨᠸᡝᠨ ᡝᠯᡝᡞ ᡪᡞᠮᡝ ᡝᠯᡝᡞ ᠰᠠᡞᠨ ᠣᡥᠣ ︒ ᠰᡞᠷᠠᠮᡝ ᠪᡞ
ᡝᠯᡝᡞ ᡥᡡᠰᡠᡨᡠᠯᡝᠮᡝ ᠶᡝᠪᡣᡝᠨ ᠪᠠᠨᡪᡞᠨᠸᡝᠨ ᠴᡞ ᡝᠮᠪᠠᡩᡝ ᠣᡣᠰᠣᠮᡝ ᡩᠣᠰᡞᠮᠪᡞ ᠰᡝᡥᡝ ︒ ᠴᡝᠨ ᠴᡞᠣᠸᠠᠨ ᡬᠣ
ᡯᡞᡲᡞᠴᡞᠣᡞ ᡩᠠᡢ ᠸᡝᡞ ᠠᠰᡠᠷᠠᠨ ᡝᠯᡥᡝ ᠨᡝᠯᡥᡝ ᡪᠠᡞ ᠮᡝᡩᡝᡤᡝ ᡩᡠᠷᡠᡢᡤᡝ ᠸᡝᡞ ᠶᡠᠸᠠᠨ ᡥᡡᡞ ᡞᠰᠠᠨ ᠪᡝ
ᡩᠠᠯᠠᠮᡝ ᠨᡝᡞᡥᡝᠪᡞ 1 ᠪᡞᠶᠠᡞ ᡞᠴᡝ 4 ᡩᡝ ︐ ᡯᡞᡲᡞᠴᡞᠣᡞ ᡩᠠᡢ ᠸᡝᡞ ᡧᡠᡪᡞ ︑ ᡯᡞᡲᡞᠴᡞᠣᡞ ᡩᠠᡢ ᠸᡝᡞ
ᠠᠰᡠᠷᠠᠨ ᡝᠯᡥᡝ ᠨᡝᠯᡥᡝ ᡪᠠᡞ ᠮᡝᡩᡝᡤᡝ ᡩᡠᠷᡠᡢᡤᡝ ᠸᡝᡞ ᠶᡠᠸᠠᠨ ᡥᡡᡞ ᡪᡠᡰᡝᠨ ᠴᡝᠨ ᠴᡞᠣᠸᠠᠨ ᡬᠣ ᡯᡞᡲᡞᠴᡞᠣᡞ
ᡩᠠᡢ ᠸᡝᡞ ᠠᠰᡠᠷᠠᠨ ᡝᠯᡥᡝ ᠨᡝᠯᡥᡝ ᡪᠠᡞ ᠮᡝᡩᡝᡤᡝ ᡩᡠᠷᡠᡢᡤᡝ ᠸᡝᡞ ᠶᡠᠸᠠᠨ ᡥᡡᡞ ᡞᠰᠠᠨ ᠪᡝ ᡩᠠᠯᠠᠮᡝ
ᠨᡝᡞᡥᡝᠪᡞ ︒ ᡞ ᡩᡝᠰᡠᡢᡤᡞᠶᡝᠯᡝᠮᡝ ︐ ᡠᠷᡠᠨᠠᡣᡡ ᠰᡞ ᡪᡞᠨ ᡦᡞᡢ ᡞᠴᡝ ᡝᠷᡞᠨ ᡪᠠᠯᠠᠨ ᡪᡠᡢᡬᠣ ᠴᠣᡥᠣᡨᠣᠰᡥᡡᠨ
ᠪᡞᠰᡞᠷᡝ ᡧᡝᡥᡡᡞ ᡪᡠᠠᡞ ᠰᡟᠰᡞᠶᠠᡢ ᡪᠠᡞ ᡩᠠᡢ ᠨᡞ ᡪᡠᠸᠠᠨ ᡠᠶᡠᠴᡞ ᠪᡞᠯᡤᠠᠨ ᡞᠰᠠᠨ ᠣᠣᠷᡞ ᠰᡠᡣᡩᡠᠨ ᠪᡝ
ᡪᠣᠷᡞᡧᠠᠨ ᠣᠪᡠᠷᡝ ᡩᡝ ᡨᡝᡢ ᠰᡝᠮᡝ ᡞᠯᡞᠮᡝ ︐ ᠰᡞ ᡪᡞᠨ ᡦᡞᡢ ᡠᡥᡝᠷᡞᠯᡝᡥᡝ ᡧᡠᡪᡞ ᡞ᠋ ᠠᠰᡠᠷᠠᠨ ᡝᡨᡠᡥᡠᠨ
ᡤᡠᠷᡠᠨ ᡩᡝ ᡥᠠᠷᡨᡠᡢᡤᠠ ᠣᠶᠣᡢᡤᠣ ᠯᡝᠣᠯᡝᠨ ᠪᡝ ᡧᡠᠮᡞᠯᡝᠮᡝ ᡫᡝᠷᡝ ᡥᡝᠴᡝᠮᡝ ︐ ᡤᡝᠷᡝᠨᡠᠰᡠᡞ ᡨᠣᠶᠣᠮᡝ
ᡨᠣᡣᡨᠣᠷᠣ ᡪᠠᡞ ᡤᠣᠷᠣ ᡤᠣᠯᠮᡞᠨ ᡝᠯᡥᡝ ᡨᠠᡞᡫᡞᠨ ᠣᡪᠣᠷᠣ ᡠᡥᡝᠷᡞᠯᡝᡥᡝ ᡪᠣᠷᡞᠨ ᠪᡝ ᡨᠠᡣ ᠰᡝᠮᡝ ᡨᠣᠷᡥᠣᠮᡝ ︐
ᠮᡠᠰᡝᡞ ᠴᡞᠣᡞ ᠠᠰᡠᠷᠠᠨ ᡝᠯᡥᡝ ᠨᡝᠯᡥᡝ ᡪᠠᡞ ᠮᡝᡩᡝᡤᡝ ᡩᡠᠷᡠᡢᡤᡝ ᠸᡝᡞᠯᡝᠷᠠᠨ ᡞᠴᡝ ᠪᠠᡩᠠᠷᠠᠷᠠ ᠪᡝ
ᡠᠮᡝᠰᡞᠯᡝᠷᡝ ᠪᡝ ᠯᠠᡣᠴᠠᠷᡣᡡ ᡞ᠋ ᠠᡧᡧᠠᠨᡩᡠᠪᡠᡣᡞ ᠰᡝᡥᡝ ︒ ᠴᡝᠨ ᠴᡞᠣᠸᠠᠨ ᡬᠣ ᡩᡝᠰᡠᡢᡤᡞᠶᡝᠯᡝᠮᡝ ︐
ᡠᠷᡠᠨᠠᡣᡡ ᡤᡝᠷᡝᠨᡠᠰᡠᡞ ᡨᠣᠶᠣᠮᡝ ᡨᠣᡣᡨᠣᠷᠣ ᡪᠠᡞ ᡤᠣᠷᠣ ᡤᠣᠯᠮᡞᠨ ᡝᠯᡥᡝ ᡨᠠᡞᡫᡞᠨ ᠣᡪᠣᠷᠣ ᠪᡝ ᡝᠮᡠᠯᡝᠮᡝ
ᠶᠠᠷᡥᡡᡩᠠᠷᠠᡢᡤᡝ ᠣᠪᡠᡫᡞ ︐ ᠣᠶᠣᡢᡤᠣ ᠪᠠᠪᡝ ᡩᡠᡣᡩᡠᠮᡝ ᡨᡠᠴᡞᠪᡠᠮᡝ ︑ ᠣᠶᠣᡢᡤᠣ ᠪᠠᠪᡝ ᡪᠠᡫᠠᠮᡝ ︐ ᠮᡠᠰᡝᡞ
ᠴᡞᠣᡞ ᠠᠰᡠᠷᠠᠨ ᠮᡝᡩᡝᡤᡝ ᠸᡝᡞᠯᡝᠷᠠᠨ ᡞ᠋ ᡞᠴᡝ ᡝᠷᡞᠨ ᠠᠷᠪᡠᠨ ᠪᡝ ᠯᠠᡣᠴᠠᠷᡣᡡ ᡞ᠋ ᡫᡠᡣᡪᡞᠯᡝᠮᠪᡞ ︒
ᡠᠷᡠᠨᠠᡣᡡ ᡩᠠᡢ ᠨᡞ ᡞᠰᠠᠨᡩᡠᠮᡝ ᡝᠮᡠᠯᡝᠮᡝ ᠶᠠᠷᡥᡡᡩᠠᠷᠠ ᠪᡝ ᡝᡨᡠᡥᡠᠯᡝᠮᠪᡞ ︒ ᡣᡞᠷᡠ ᡤᡝᡨᡠᡣᡝᠨ ᡫᡞᠶᠠᡢᡤᠠ ︑
ᠮᠠᡪᡞᡤᡝ ᠰᡝᠮᡝ ᡤᡠᠷᡞᠨᡪᡝᠷᡣᡡ ᡞ᠋ ᠰᡞ ᡪᡞᠨ ᡦᡞᡢ ᡨᡠᡢᡲᡞ ᠪᡝ ᠨᡞᠶᠠᠮᠠᠨ ᡩᡠᠯᡞᠮᠪᠠ ᠣᠪᡠᡥᠠ ᡩᠠᡢ ᡪᠣᡢᠶᠠᡢ
ᠨᡞᡢᡤᡝ ᠠᠰᡠᠷᠠᠨ ᠮᡝᡩᡝᡤᡝ ᠸᡝᡞᠯᡝᠷᠠᠨ ᡩᡝ ᡞᠰᠠᠨᡩᡠᠮᡝ ᡝᠮᡠᠯᡝᠮᡝ ᠶᠠᠷᡥᡡᡩᠠᠷᠠ ᡩᡝ ᡨᡝᡢ ᠰᡝᠮᡝ ᡞᠯᡞᠮᡝ ︐
ᠠᠰᡠᠷᠠᠨ ᠮᡝᡩᡝᡤᡝ ᠸᡝᡞᠯᡝᠷᠠᠨ ᡞ᠋ ᠶᠠᠷᡥᡡᡩᠠᠷᠠ ᡨᠣᠣᠰᡝ ᠪᡝ ᡨᠠᡣ ᠰᡝᠮᡝ ᡪᠠᡫᠠᡨᠠᠮᡝ ︐ ᠰᡞᠨᡪᡞᠶᠠᡢ ᠨᡞ
ᠠᠰᡠᠷᠠᠨ ᠮᡝᡩᡝᡤᡝ ᠪᠠᡞᡨᠠ ᡥᡝᡨᡥᡝ ᡩᡝᠷᡞᠪᡠᠨ ᡩᡝᠷᡞ ᡩᡠᠪᡝᠨ ᡩᡝᠨ ᡨᠣᠪ ᠠᠴᠠᠨᠠᠷᠠ ᡫᠣᠷᠣᡥᠣᠨ ᠪᡝ ᡩᠠᡥᠠᠮᡝ
ᠶᠠᠪᡠᠷᡝ ᠪᡝ ᠠᡣᡩᡠᠯᠠᠮᠪᡞ ︒ ᡠᠷᡠᠨᠠᡣᡡ ᠰᡞᠨᡪᡞᠶᠠᡢ ᠸᡝᡞᠯᡝᠷᠠᠨ ᡞ᠋ ᡠᡥᡝᠷᡞᠯᡝᡥᡝ ᡪᠣᠷᡞᠨ ᠪᡝ ᡥᡡᠰᡠᠨ
ᡫᠣᠷᠣᠮᡝ ᠯᠣᡧᡞᠯᡝᠮᠪᡞ ︒ ᠴᠠᠨᠴᠠᠯ ᠰᡞᠶᠠᠨ ᡠᡥᡝᠷᡞᠯᡝᡥᡝ ᠸᡝᡞᠯᡝᠷᠠᠰᡞ ᡣᡠᠷᡝᠨ ᠨᡞᡢᡤᡝ “ ᡪᡠᡢᡬᠣ ᡨᠣᠯᡤᡞᠨ ·
ᡪᠣᠪᠣᡨᡝᠨ ᠰᠠᡞᡣᠠᠨ ᠰᡞᠨᡪᡞᠶᠠᡢ ᠰᠠᡞᡣᠠᠨ · ᡩᠠᡢ ᠨᡞ ᠪᠠᡞᠯᡞ ᡩᡝ ᡥᡠᡣᡧᡝᠮᠪᡞ ” ᠰᡝᠷᡝ ᠣᠶᠣᡢᡤᠣ ᡪᠣᠷᡞᡢᡤᠠ
ᡞ᠋ ᡠᠯᠠᠮᡝ ᠰᡝᠯᡤᡞᠶᡝᠷᡝ ᡨᠠᠴᡞᠪᡠᠨ ᡥᡡᠸᠠᡧᠠᠪᡠᠨ ᠠᡧᡧᠠᠨ ᠪᡝ ᡞᠴᡞᡥᡞᠶᠠᡥᠠᠪᡞ ᠠᠨᡞᠶᠠ ᠪᡞᠶᠠᡞ ᡞᠴᡝ 7 ᡩᡝ ︐
ᠴᠠᠪᠴᠠᠯ ᠰᡞᠶᠠᠨ ᡠᡥᡝᠷᡞᠯᡝᡥᡝ ᠸᡝᡞᠯᡝᠷᠠᠰᡞ ᡣᡠᠷᡝᠨ ᠨᡞᡢᡤᡝ ᡞ ᠨᠠᠨ ᠸᡝᡞᠯᡝᠨ ᡥᡝᡨᡥᡝ ᠶᠠᡫᠠᠨ ᡫᠣᠷᠣᠮᡝ
ᡪᠣᡩᠣᠷᠣ ᡝᡨᡠᡣᡠ ᠠᡩᡠ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᠶᠠᡫᠠᠨ ᠠᠴᠠᠨᡩᡠᡥᠠ ᠸᡝᡞᠯᡝᠷᠠᠰᡞ ᡣᡠᠷᡝᠨ ᡞ᠋ ᡝᠮᡤᡞ ᠰᡞᠶᠠᠨ
ᡪᡝᠨ ᡝᡨᡠᡣᡠ ᠠᡩᡠ ᡞᠣ ᠰᡞᠶᠠᠨ ᡤᡠᡢᠰᡟ ᠸᡝᡞᠯᡝᠷᠠᠨ ᠰᡞᡩᡝᡢᡤᡝ ᠪᠣᠣ ᡞ᠋ ᠨᡝᡞ ᡫᠠᠯᡤᠠ ᡩᡝ ᡠᡥᡝᡞ “ ᡪᡠᡢᡬᠣ
ᡨᠣᠯᡤᡞᠨ · ᠰᡞᠨᡪᡞᠶᠠᡢ ᠰᠠᡞᡣᠠᠨ · ᡩᠠᡢ ᠨᡞ ᠪᠠᡞᠯᡞ ᡩᡝ ᡥᡠᡣᡧᡝᠮᠪᡞ ” ᠰᡝᠷᡝ ᠣᠶᠣᡢᡤᠣ ᡪᠣᠷᡞᡢᡤᠠ ᡠᠯᠠᠮᡝ
ᠰᡝᠯᡤᡞᠶᡝᠷᡝ ᡨᠠᠴᡞᠪᡠᠨ ᡥᡡᠸᠠᡧᠠᠪᡠᠨ ᠠᡧᡧᠠᠨ ᡞᠴᡞᡥᡞᠶᠠᠮᡝ ︐ ᡤᡠᡢᠰᡟ ᡞ᠋ 200 ᡩᡠᠯᡝᠷᡝ ᠸᡝᡞᠯᡝᠷᠠᠰᡞ
ᠠᡧᡧᠠᠨ ᡩᡝ ᠠᡩᠠᠨᠠᡥᠠᠪᡞ ︒ ᠠᡧᡧᠠᠨ ᡠᡨᡥᠠᡞ ᡪᠣᡢᡬᠣ ᠸᡝᡞᠯᡝᠷᠠᠰᡞ ᡣᡠᠷᡝᠨ ᡪᡠᠸᠠᠨ ᠨᠠᡩᠠᠴᡞ ᠪᡞᠯᡤᠠᠨ ᡤᡠᠪᠴᡞ
ᡤᡠᠷᡠᠨ ᡫᡠᠨᡩᡝᠰᡞ ᠠᠮᠪᠠ ᡞᠰᠠᠨ ᠣᠣᠷᡞ ᠰᡠᡣᡩᡠᠨ ᠪᡝ ᡠᠯᠠᠮᡝ ᡪᡞᠶᠠᡢᠨᠠᠷᠠ ᠪᡝ ᠶᠠᠪᡠᠪᡠᠮᡝ ︐ ᡣᡝᠮᡠᠨᡞ ︽
ᠰᡞᠨᡪᡞᠶᠠᡢ ᡠᡞᡤᡠᠷ ᡯᡞᡲᡞᠴᡞᠣᡞ ᡨᡝᠨ ᡝᠯᡪᡝᠷᡝ ᡨᡞᠶᠣᠣ ᠯᡞ ︾ ᠪᡝ ᡪᡞᠶᠠᡢᠨᠠᠮᡝ ᠰᡠᠮᠪᡠᠷᡝ ᠪᡝ ᠶᠠᠪᡠᠪᡠᠮᡝ ︐
ᠶᠠᡫᠠᠨ ᠴᡞᠣᡞ ᡫᠣᠷᠣᠮᡝ ᡪᠣᡩᠣᠷᠣ ᡥᡝᡥᡝ ᠪᠠᠨᡞᡢᡤᡝ ᠸᡝᡞᠯᡝᠷᠠᠰᡞ ᡫᡠᠨᡩᡝᠰᡞ ᡤᡝᠮᡠᠨ ᡥᡝᠴᡝᠨ ᠪᡝᡞᡪᡞᡢ ᡩᡝ
ᡤᡠᠷᡠᠨ ᡣᡞᠷᡠ ᠮᡠᡣᡩᡝᠪᡠᠷᡝ ᡩᠣᠷᠣᠯᠣᠨ ᡩᡝ ᠠᡩᠠᠨᠠᡥᠠ ᠰᡝᠷᡝᠪᡠᠨ ᠪᡝ ᠯᡝᠣᠯᡝᠴᡝᠮᡝ ︐ ᠴᡞ ᠶᡝ ᠸᡝᡞᠯᡝᠷᠠᠰᡞ
ᡩᠠᠪᠴᡞᡣᡡ ᡤᠣᠴᡞᠮᡝ ᡤᡡᠨᡞᠨ ᠪᡝ ᡞᠯᡝᡨᡠᠯᡝᠷᡝ ᠪᡝ ᠰᠠᠷᡞᠪᡠᡥᠠᠪᡞ ︒ ᠰᡞᠶᠠᠨ ᡠᡥᡝᠷᡞᠯᡝᡥᡝ ᠸᡝᡞᠯᡝᠷᠠᠰᡞ
ᡣᡠᠷᡝᠨ ᡞᠯᡥᡞ ᡪᡠᠰᡞ ᡥᠣ ᡧᡠ ᡥᡡᡢ ᡪᡠᡢᡬᠣ ᠸᡝᡞᠯᡝᠷᠠᠰᡞ ᡣᡠᠷᡝᠨ ᡪᡠᠸᠠᠨ ᠨᠠᡩᠠᠴᡞ ᠮᡠᡩᠠᠨ ᡤᡠᠪᠴᡞ ᡤᡠᠷᡠᠨ
ᡫᡠᠨᡩᡝᠰᡞ ᠠᠮᠪᠠ ᡞᠰᠠᠨ ᠣᠣᠷᡞ ᠰᡠᡣᡩᡠᠨ ᠪᡝ ᡠᠯᠠᠮᡝ ᡪᡞᠶᠠᡢᠨᠠᠷᠠ ᡩᡝ ᡤᡞᠰᡠᠷᡝᡥᡝᡢᡤᡝ ︐ ᡨᡝᡣᡠᠯᡝᡥᡝ
ᠸᡝᡞᠯᡝᠷᠠᠰᡞ ᡠᡩᡠ ᡤᠣᡞᡩᠠᡥᠠᡣᡡ ᡩᡝ ᡣᡝᠮᡠᠨᡞ ᡠᠰᡞᠨ ᡞᠷᡤᡝᠨ ᡝᠮᠪᡞᠴᡞ ᠪᠣᠣ ᠪᠣᡞᡤᠣᠨ ᡥᡝᡥᡝ ᠪᠠᠨᡞᡢᡤᡝ ᡩᡝᠷᡞ
ᠴᡞ ᠶᡝ ᠸᡝᡞᠯᡝᠷᠠᠰᡞ ᠴᡞ ᡫᠣᠷᡤᠣᡧᠣᠮᡝ ᡪᡞᡥᡝᡢᡤᡝ ᠣᠴᡞᠪᡝ ︐ ᡩᠠᠮᡠ ᠮᡝᠨᡩᡝ ᠪᠣᠣ ᠪᠣᡞᡤᠣᠨ ᡪᠠᠯᡞᠨ ᡩᠣᠰᡞᠪᡠᠨ
ᡫᡠᡣᡪᡞᠯᡝᠮᡝ ᠪᡠᠮᡝ ︑ ᡤᡝᠷᡝᠨᡠᠰᡠ ᡞ᠋ ᡪᠠᠯᡞᠨ ᡥᡡᠰᡠᠨ ᡨᡠᠴᡞᠮᡝ ︑ ᡝᠷᡞᠨ ᡪᠠᠯᠠ ᡪᠠᠯᡞᠨ ᡤᡠᡢᡤᡝ ᡞᠯᡞᠪᡠᠷᡝ
ᡩᡝ ᡥᠠᠴᡞᠰᡠ ᠪᡞᠮᡝ ︑ ᠮᡠᡨᡝᠨ ᡥᡡᠰᡠᠨ ᠪᡞᠮᡝ ︑ ᡨᡠᡧᠠᠨᡠᠨ ᠪᡞᠮᡝ ︑ ᡪᡠᠷᡤᠠᠨ ᠪᡝ ᠠᡣᡡᠮᠪᡠᠷᡝᡢᡤᡝ ᠪᡞᠮᠪᡞ ︒
ᡠᠷᡠᠨᠠᡣᡡ ᠪᡝᠶᡝᡞ ᡫᠠᡞᠴᡞᡢᡤᠠ ᡞ᠋ ᡨᡠᠴᡞᠪᡠᠨ ᠪᡠᠷᡝ ᡪᠠᡞ ᡝᠯᡤᡞᠶᡝᠨ ᠪᠠᠷᡤᡞᠶᠠᡥᠠᠨ ᡞ᠋ ᡞᠴᡝ ᡝᠷᡞᠨ ᡪᠠᠯᠠᠨ
ᡩᡝ ᡤᡠᡢᡤᡝ ᡞᠯᡞᠪᡠᠷᡝ ᡪᠠᠯᡞᠨ ᠠᠯᡞᠪᡠᠨ ᠠᠷᠠᠮᡝ ᡨᡠᠴᡞᠪᡠᠮᠪᡞ ︒ ᠴᠠᠪᠴᠠᠯ ᡪᡝᠨ ᡞᠷᡤᡝᠨ ᡠᠯᠠᠮᡝ ᡪᡞᠶᠠᡢᠨᠠᠰᡞ
ᡧᠠᡞᠪᠠᠮᡠ ᠴᠠᠪᠴᠠᠯ ᠰᡞᠶᠠᠨ ᡤᡝᠷᡝᡤᠠᠰᡠ ᡞ᠋ ᠶᠠᠷᡤᡞᠶᠠᠰᡥᡡᠨ ᠠᠷᠪᡠᠨ ᡩᡝ ᠠᠴᠠᠪᡠᠮᡝ ︐ ︽ ᠰᡞᠨᡪᡞᠶᠠᡢ ᡠᡞᡤᡠᠷ
ᡯᡞᡲᡞᠴᡞᠣᡞ ᡨᡝᠨ ᡩᡠᠪᡝ ᡩᡠᠷᡠᡢᡤᡝ ᡩᡝ ᡝᠯᡪᡝᠷᡝ ᡨᡞᠶᠣᠣ ᠯᡞ ︾ ᡩᡝ ᠠᠴᠠᠪᡠᡫᡞ ᠪᡝᠶᡝᡞ ᡨᠠᡣᠠᠪᡠᡥᠠ ᠪᡝ
ᠯᡝᠣᠯᡝᠴᡝᡥᡝᠪᡞ ︒ ᡫᠣᠷᠣᠮᡝ ᡪᠣᡩᠣᠷᠣ ᡝᡨᡠᡣᡠ ᠠᡩᡠ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᠶᠠᡫᠠᠨ ᠠᡣᡝᠮᡞ ᡝᡨᡠᡣᡠ ᠠᡩᡠ
ᡞᠣ ᠰᡞᠶᠠᠨ ᡨᡠᡧᠠᠨᡠᠷᡝ ᡤᡠᡢᠰᡟ ᠸᡝᡞᠯᡝᠷᠠᠰᡞ ᠰᡞᠶᠠᠮᡞᠰᡞᠯᠨᡠᠨ · ᡰᡠᡰᠠᡥᡡᡢ ︐ ᡤᡝᠷᡝᠨᠣᡫᡞ ᡞ᠋ ᠪᠠᠷᡠ
ᡤᡡᡞᡩᠠᡥᠠᡣᡡ ᡩᡝ ᠶᠠᡫᠠᠨ ᠴᡞᠣᡞ ᡞ᠋ ᡫᠣᠷᠣᠮᡝ ᡪᠣᡩᠣᠷᠣ ᠴᡞ ᠶᡝ ᡞ᠋ ᠸᡝᡞᠯᡝᠷᠠᠰᡞ ᠪᡝ ᡫᡠᠨᡩᡝᠯᡝᡫᡞ ᡤᡝᠮᡠᠨ
ᡥᡝᠴᡝᠨ ᠪᡝᡞᡪᡞᡢ ᡩᡝ ᡤᡝᠨᡝᠮᡝ ᡤᡠᠷᡠᠨ ᡣᡞᠷᡠ ᠮᡠᡣᡩᡝᠪᡠᠷᡝ ᡩᠣᠷᠣᠯᠣᠨ ᡩᡝ ᠠᡩᠠᠨᠠᡥᠠ ᡩᡠᠯᡝᠮᠪᡠᠨ ᡪᠠᡞ
ᠰᡝᠷᡝᠪᡠᠨ ᠪᡝ ᡨᠠᡣᠠᠪᡠᡥᠠᠪᡞ ︒ ᡝᠷᡝᠮᡠ ᡫᠠᠯᡤᠠ ᠣᠶᠣᡢᡤᠣ ᡪᠣᠷᡞᡢᡤᠠ ᡞ᠋ ᡠᠯᠠᠮᡝ ᡨᠠᠴᡞᠪᡠᠷᡝ ᠠᡧᡧᠠᠨ ᡩᡝ
ᠠᡩᠠᠨᠠᡥᠠ ᠠᠮᠠᠯᠠ ︐ ᠰᡞᠶᠠᠨ ᡪᡝᠨ ᡤᡠᡢᠰᡟ ᠸᡝᡞᠯᡝᠷᠠᠰᡞ ᡨᡝᡞᠰᡠ ᡨᡝᡞᠰᡠ ᡞ᠋ ᡞᠯᡝᡨᡠᠯᡝᠮᡝ ︐ ᡠᠷᡠᠨᠠᡣᡡ
ᠪᡝᠶᡝᡞ ᡨᡝᡞᠰᡠ ᡣᡡᠪᡠᠯᡞᠮᡝ ᡫᠣᠷᡤᠣᡧᠣᡥᠣ ᡩᡝ ᡥᡡᡩᡠᡣᠠᠨ ᡞ᠋ ᠠᠴᠠᠪᡠᠮᡝ ︐ ᡝᠮᡠ ᡪᡝᡢᡲᡞ ᡣᡝᠮᡠᠨ ᡩᡝ ᠠᠮᠴᠠᠷᠠ
︑ ᡫᠠᡣᠰᡞ ᡪᠠᠯᠠᠨ ᡝᠷᡩᡝᠮᡠ ᡩᡝ ᡠᠷᡝᠰᡥᡡᠨ ᡞᠴᡝ ᡝᠷᡞᠨ ᡫᡠᠨ ᡫᡠᠯᡠ ᠰᠠᡞᠨ ᠴᡞ ᠶᡝ ᠸᡝᡞᠯᡝᠷᠠᠰᡞ ᠣᡪᠣᠷᠣ ᠪᡝ
ᠨᡝᠮᡧᡝᠮᠪᡞ ᠰᡝᡥᡝ ︒ ᠠᠰᡠᠷᠠᠨ ᡞ᠋ ᠰᠠᠷᡞᠪᡠᠨ ᡣᡠᠷᡝᠨ ᠪᡝ ᡨᡠᠸᠠᡫᡞ ᡨᠠᠴᡞᠪᡠᠨ ᡥᡡᠸᠠᡧᠠᠪᡠᠨ ᠪᡝ ᠠᠯᡞᡥᠠᠪᡞ
ᡥᠠᠨᠴᡣᡞᡩᡝ ︐ ᠰᡞᠶᠠᠨ ᡤᡠᠷᡠᠨ ᠪᠣᠣ ᠪᠠᠨᠠ ᠪᠠᠶᠠᠰᡠ ᠶᠠᠮᡠᠨ ᠨᡞᡢᡤᡝ ᡬᠠᠮᠪᡠ ᠠᠯᠪᠠᠰᡞ ᠪᡝ ᡯᡠᡲᡞᠯᡝᡫᡞ “
ᡥᠣᠷᠣᡢᡤᠣ ᠠᠮᠪᠠᠯᡞᡢᡤᡡ ᡣᡡᠪᡠᠯᡞᠨ ︱ ᡥᠠᠯᠠᠨ ᠨᡝᡞᠯᡝᠨ 40 ᠪᠠᠷᡠᠨᡞᠶᠠ ᠪᡝ ᡠᠷᡤᡠᠯᡝᠷᡝ ᠠᠮᠪᠠ ᡩᡠᠷᡠᡤᠠᠨ
ᠰᠠᠷᡞᠪᡠᠨ ” ᠰᡝᠷᡝ ᠠᠰᡠᠷᠠᠨ ᡞ᠋ ᠰᠠᠷᡞᠪᡠᠨ ᡣᡠᠷᡝᠨ ᠪᡝ ᡨᡠᠸᠠᡫᡞ ︐ ᡥᠠᠯᠠᠨ ᠨᡝᡞᠯᡝᠨ 40 ᠠᠨᡞᠶᠠ ᠴᡞ ᡝᠪᠰᡞ
ᠮᠠᡫᠠᡤᡠᠷᡠᠨ ᡞ᠋ ᡨᡝᠨ ᡞ᠋ ᠠᠮᠪᠠ ᡣᡡᠪᡠᠯᡞᠨ ᠪᡝ ᠰᡝᠷᡝᠪᡠᡥᡝ ︒ ᠠᠰᡠᠷᠠᠨ ᡞ᠋ ᠰᠠᠷᡞᠪᡠᠨ ᡩᡝ ᡥᡝᠷᡤᡝᠨ ︑
ᠨᡞᠷᡠᡤᠠᠨ ︑ ᡧᡞᡦᡞᠨ ᡪᠠᡞ 3D ᡩᡠᠷᡠᡤᠠᠨ ᡨᡠᠰᠠᠯᡞ ᠪᡝ ᠠᠴᠠᠪᡠᡥᠠᡩᡝ ︐ ᠮᡠᠰᡝ ᠪᡝ ᠠᠰᡠᠷᠠᠨ ᡞ᠋ ᡩᠣᠯᠣ ᠪᡝᠶᡝ
ᠨᡞᡣᡝᠨᡝᠮᡝ ᡩᠣᠰᡞᡥᠠ ᡤᡝᠰᡝ ᡝᠮᡠ ᡥᠠᠯᠠᠨ ᠨᡝᡞᠯᡝᠨ 40 ᠠᠨᡞᠶᠠ ᡞ᠋ ᠠᠮᠪᠠ ᡩᡠᠷᡠᡤᠠᠨ ᠰᠠᠷᡞᠪᡠᠨ ᡩᡝ ᠶᠠᠪᡠᠮᡝ
ᡩᠣᠰᡞᠪᡠᡥᠠ ︒ ᡤᡠᠪᠴᡞ ᡤᡠᠷᡠᠨ ᡠᠯᠠᠮᡝ ᠰᡝᠯᡤᡞᠶᡝᠷᡝ ᡪᡠᠷᡤᠠᠨ ᡩᠠ ᡞ᠋ ᡞᠰᠠᠨ ᠪᡝ ᠪᡝᡞᡪᡞᡢ ᡩᡝ ᡝᠯᠪᡞᠮᡝ
ᠨᡝᡞᡥᡝᠪᡞ ᡤᡠᠪᠴᡞ ᡤᡠᠷᡠᠨ ᡠᠯᠠᠮᡝ ᠰᡝᠯᡤᡞᠶᡝᠷᡝ ᡪᡠᠷᡤᠠᠨ ᡩᠠ ᡞ᠋ ᡞᠰᠠᠨ ᠪᡝ 1 ᠪᡞᠶᠠᡞ ᡞᠴᡝ 6 ᡩᡝ ᠪᡝᡞᡪᡞᡢ
ᡩᡝ ᡝᠯᠪᡞᠮᡝ ᠨᡝᡞᡥᡝᠪᡞ ︒ ᡪᡠᡢᡤᡠᡢ ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ ᠴᠠᡢ ᠸᡝᡞ ︑ ᡪᡠᡢᠶᠠᡢ ᡧᡠᡪᡞ ᠴᡠ ᡧᡠᡪᡞ ᠸᠠᡢ
ᡥᡡ ᠨᡞᡢ ᡞᠰᠠᠨ ᡩᡝ ᡨᡝᡣᡠᠯᡝᠮᡝ ᡤᡞᠰᡠᠨ ᡤᡞᠰᡠᠷᡝᡥᡝᠪᡞ ︒ ᠸᠠᡢ ᡥᡡ ᠨᡞᡢ ᡞᠯᡝᡨᡠᠯᡝᠮᡝ ︐ ᡩᠠᡢ ᠨᡞ ᡪᡠᠸᠠᠨ
ᡪᠠᡣᡡᠴᡞ ᠪᡞᠯᡤᠠᠨ ᡞᠰᠠᠨ ᠴᡞ ᡝᠪᠰᡞ ︐ ᠰᡞ ᡪᡞᠨ ᡦᡞᡢ ᡨᡠᡢᡲᡞ ᠪᡝ ᠨᡞᠶᠠᠮᠠᠨ ᡩᡠᠯᡞᠮᠪᠠ ᠣᠪᡠᡥᠠ ᡩᠠᡢ
ᡪᡠᡢᠶᠠᡢ ᠨᡞᡢᡤᡝ ᠰᡟᠰᡞᠶᠠᡢ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠸᡝᡞᠯᡝᠷᠠᠨ ᠪᡝ ᡩᡝᠨ ᡣᡝᠮᡠᠨ ᡞ᠋ ᡠᡪᡝᠯᡝᠮᡝ ᡨᡠᠸᠠᠮᡝ
︐ ᠰᡞ ᡪᡞᠨ ᡦᡞᡢ ᡠᡥᡝᠷᡞᠯᡝᡥᡝ ᡧᡠᡪᡞ ᡝᠮᡠ ᠰᡞᠷᡝᠨ ᠣᠶᠣᡢᡤᠣ ᠯᡝᠣᠯᡝᠨ ᠪᡝ ᠠᠷᠠᠮᡝ ᡨᡠᠴᡞᠪᡠᡫᡞ ︐ ᠰᡟᠰᡞᠶᠠᡢ
ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠸᡝᡞᠯᡝᠷᠠᠨ ᡞ᠋ ᠣᠷᠣᠨ ᠪᠠᡞᡨᠠᠯᠠᠪᡠᠨ ︑ ᡫᠣᠷᠣᡥᠣᠨ ᡪᠣᠷᡞᠨ ︑ ᠠᡫᠠᠪᡠᡥᠠ ᡥᡝᠰᡝᡞ
ᡨᡠᡧᠠᠨᡠᠨ ︑ ᠸᡝᡞᠯᡝᠷᠠᠨ ᡞ᠋ ᠣᠶᠣᡢᡤᠣ ᠪᠠ ︑ ᡩᠠᡨᡝᡢᡤᡝ ᠪᠠᡞᡥᠠᠨᠠᠨ ᠪᡝ ᡧᡠᠮᡞᠯᡝᠮᡝ ᡫᡞᠰᡝᠮᠪᡠᡥᡝᠪᡞ ︒ ᠰᡞ
ᡪᡞᠨ ᡦᡞᡢ ᡠᡥᡝᠷᡞᠯᡝᡥᡝ ᡧᡠᡪᡞ ᡞ᠋ ᠰᡟᠰᡞᠶᠠᡢ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠸᡝᡞᠯᡝᠷᠠᠨ ᡝᠷᡤᡞ ᠣᠶᠣᡢᡤᠣ
ᠰᡟᠰᡞᠶᠠᡢ ︐ ᠣᠴᡞ ᡞᠴᡝ ᡝᠷᡞᠨ ᡪᠠᠯᠠᠨ ᠰᡟᠰᡞᠶᠠᡢ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠸᡝᡞᠯᡝᠷᠠᠨ ᠪᡝ ᠰᠠᡞᠨ ᠠᠷᠠᠷᠠ
ᠶᠠᠪᡠᠨ ᡞ᠋ ᡥᡝᡧᡝᠨ ᡞᠨᡠ ︐ ᠮᡠᠰᡝ ᡠᠷᡠᠨᠠᡣᡡ ᡠᠨᡝᠨᡤᡤᡞᠯᡝᠮᡝ ᡨᠠᠴᡞᠮᡝ ᡠᠯᡥᡞᠮᡝ ︑ ᡧᡠᠮᡞᠯᡝᠮᡝ ᡫᡝᠷᡝ
ᡥᡝᠴᡝᠮᡝ ᠯᠣᡧᡞᠯᡝᡣᡞ ᠰᡝᡥᡝ ︒ ᡠᠷᡠᠨᠠᡣᡡ ᡞᠴᡝ ᡪᠣᡢᡬᠣ ᡞᠯᡞᠮᡝ ᡧᠠᡢᡤᠠᡥᠠ 70 ᠪᠠᠷᡠᠨᡞᠶᠠ ᠪᡝ ᡠᠷᡤᡠᠯᡝᠷᡝ
ᠪᡝ ᡨᠣᠷᡥᠣᠮᡝ ᡤᡝᠷᡝᠨ ᡥᠠᠴᡞᠨ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠸᡝᡞᠯᡝᠷᠠᠨ ᠪᡝ ᡝᠮᡠᠯᡝᠮᡝ ᠪᠣᡩᠣᠮᡞᠯᡝᠮᡝ ᠠᠨᠠᠮᡝ
ᡞᠪᡝᠪᡠᠮᡝ ︐ ᡨᡠᠮᡞᠨ ᡪᡞᠷᠠᠮᡞᠨ ᠠᠷᠪᡠᠨ ᠪᡝ ᡞᠯᡞᠪᡠᠮᡝ ︑ ᡫᠠᡫᡠᠷᡧᠠᠮᡝ ᡞᠪᡝᡩᡝᠷᡝ ᡥᡡᠰᡠᠨ ᠪᡝ ᠪᠠᡣᡪᠠᠮᡝ
ᡞᠰᠠᠪᡠᠮᠪᡞ ︒ ᡠᠷᡠᠨᠠᡣᡡ ᡩᠠᡢ ᠨᡞ ᠰᡟᠰᡞᠶᠠᡢ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠸᡝᡞᠯᡝᠷᠠᠨ ᠪᡝ ᡤᡠᠪᠴᡞ ᡩᡝᠷᡝᡞ
ᠶᠠᠷᡥᡡᡩᠠᠷᠠ ᠪᡝ ᡝᡨᡠᡥᡠᠯᡝᠮᡝ ︐ ᡩᠠᡢ ᠨᡞ ᡪᡝᡢᡲᡞ ᡞᠯᡞᠪᡠᠷᠠᠨ ᠪᡝ ᡠᡪᡠᡞ ᠣᠷᠣᠨ ᡩᡝ ᠰᡞᠨᡩᠠᠷᠠ ᡩᡝ ᡨᡝᡢ
ᠰᡝᠮᡝ ᡞᠯᡞᠮᡝ ︐ ᡬᠠᠮᠪᡠ ᡪᠠᡞ ᠨᡞᠶᠠᠯᠮᠠᡞ ᠮᡠᡨᡠᠨ ᠮᡝᠶᡝᠨ ᡞ᠋ ᡞᠯᡞᠪᡠᠷᠠᠨ ᠪᡝ ᠰᠠᡞᠨ ᡪᠠᡫᠠᠮᡝ ︐ ᡨᠠᡣᠠᠰᡠᡞ
ᠠᠷᠪᡠᠨ ᠸᡝᡞᠯᡝᠷᠠᠨ ᠪᡝ ᠶᠠᠷᡥᡡᡩᠠᠷᠠ ᡨᠣᠣᠰᡝ ᠪᡝ ᡨᠠᡣ ᠰᡝᠮᡝ ᡪᠠᡫᠠᡨᠠᡣᡞ ᠰᡝᡥᡝ ︒ ᡪᡠᡢᡤᡠᡢ ᡪᡠᡢᠶᠠᡢ
ᡪᡝᡢᡲᡞ ᡪᡞᠣᡞ ᠸᡝᡞ ᠶᡠᠸᠠᠨ ︑ ᡪᡠᡢᠶᠠᡢ ᡠᠯᠠᠮᡝ ᠰᡝᠯᡤᡞᠶᡝᠷᡝ ᡪᡠᠷᡤᠠᠨ ᡞ᠋ ᡩᠠ ᡥᡡᠸᠠᡢ ᡣᡠᠨ ᠮᡞᡢ ᡞᠰᠠᠨ ᠪᡝ
ᡪᠠᡫᠠᡨᠠᠮᡝ ᡣᡝᠮᡠᠨᡞ ᠸᡝᡞᠯᡝᠷᠠᠨ ᠪᡝ ᡨᡝᠪᡠᠨᡝᠪᡠᡥᡝᠪᡞ ︒ ᡠᠷᡠᠨᠠᡣᡡ ᡩᠠᡢ ᠨᡞ ᡪᡝᡢᡲᡞ ᡞᠯᡞᠪᡠᠷᠠᠨ ᠪᡝ
ᡝᠮᡠᠯᡝᠨ ᠶᠠᠷᡥᡡᡩᠠᠨ ᠣᠪᡠᡫᡞ ︐ ᠰᡟᠰᡞᠶᠠᡢ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠠᡫᠠᠨ ᡪᡞᡪᡠᠨ ᡞ᠋ ᡩᠠᡢ ᠨᡞ ᡞᠯᡞᠪᡠᠷᠠᠨ
ᠪᡝ ᡤᡠᠪᠴᡞ ᡩᡝᠷᡝᡞ ᡝᡨᡠᡥᡠᠯᡝᠮᡝ ︐ “ ᡩᡠᡞᠨ ᡥᡡᠰᡠᠨ ” ᠪᡝ ᡝᡨᡠᡥᡠᠯᡝᠷᡝ ᡨᠠᠴᡞᠪᡠᠨ ᡥᡡᠸᠠᡧᠠᠪᡠᠨ
ᠶᠠᠷᡤᡞᠶᠠᠯᠠᠨ ᠪᡝ ᠣᠨᠴᠣ ᡝᠯᡤᡞᠶᡝᠨ ᠰᠠᠷᡞᠪᡠᡫᡞ ︐ ᡫᡠᠯᡠ ᠰᠠᡞᠨ ᠣᠣᠷᡞ ᠰᡠᡣᡩᡠᠨ ᠠᠷᠪᡠᠨ ᡪᠠᡞ ᡫᡠᠯᡠ ᡝᠨᠴᡠ
ᠸᡝᡞᠯᡝᠷᠠᠨ ᡧᠠᡢᡤᠠᠨ ᡞ᠋ ᡪᡞᡫᡞ ᡞᠴᡝ ᡪᡠᡢᡬᠣ ᡞᠯᡞᠮᡝ ᡧᠠᡢᡤᠠᡥᠠ 70 ᠪᠠᠷᡠᠨᡞᠶᠠ ᠪᡝ ᠣᡣᡩᠣᠮᠪᡞ ︒ ᡪᡠᡢᡤᡠᡢ
ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ ᠸᡝᡞ ᠶᡠᠸᠠᠨ ︑ ᡪᡠᡢᠶᠠᡢ ᡧᡠᡪᡞ ᠴᡠ ᡧᡠᡪᡞ ᡩᡞᡢ ᠰᡞᠶᠣ ᡧᡞᠶᠠᡢ ︐ ᡪᡠᡢᡤᡠᡢ ᡪᡠᡢᠶᠠᡢ
ᡪᡝᡢᡲᡞ ᡪᡞᠣᡞ ᠸᡝᡞ ᠶᡠᠸᠠᠨ ︑ ᡬᠣ ᡠ ᠶᡠᠸᠠᠨ ᡞᠯᡥᡞ ᡯᡠᡢᠯᡞ ᠰᡠᠨ ᠴᡠᠨ ᠯᠠᠨ ᡞᠰᠠᠨ ᡩᡝ ᡨᡝᡣᡠᠯᡝᡥᡝᠪᡞ ︒
ᠪᡝᡞᡣᡠᠸᡝᠨ ᡨᡠᠸᡝᠷᡞ ᡩᡝ ᡨᠠᠯᡣᡞᠶᠠᠨ ᡪᠠᠯᡠᡣᡞᠶᠠᠪᡠᠷᡝ ᡩᡝ ᡝᡣᡧᡝᠮᡝ ᠯᠠᠪᡩᡠ ᠠᠷᡤᠠ ᡤᠠᠮᠠᠨ ᠪᠠᡞᡨᠠᠯᠠᡫᡞ
ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ ᠠᡣᡩᡠᠨ ᠪᡝ ᡤᡠᡢᠯᡝᠷᡝ ᡧᠠᡢᡤᠠᠨ ᡨᡠᠪᡞᡥᡝ ᠪᡝ ᠪᡝᡣᡞᠯᡝᠮᠪᡞ ᠪᡝᡞᡣᡠᠸᡝᠨ ᡨᡠᠸᡝᠷᡞ
ᡩᠣᠰᡞᡥᠠ ᡩᡝ ︐ ᡠᠯᠠᠪᡠᠨ ᡞ᠋ ᡨᡝᠪᡠᠨᡝᠪᡠᠨ ᠪᡝ ᡩᠠᡥᠠᠮᡝ ︐ “ ᡨᡠᠸᡝᠷᡞ ᡧᠣᠯᠣ ᡠᠴᡠᠷᡞ ” ᠣᠴᡞ ᡠᠰᡞᠰᡞ “
ᠮᠠᡪᡞᡤᡝ ᡝᠷᡤᡝᠷᡝ ” ︑ “ ᡝᠮᡠ ᠠᡢᡤᠠ ᡝᠷᡤᡝᠨ ᡥᡡᠯᠠᡧᠠᠷᠠ ” ᡝᠷᡞᠨ ᡞᠨᡠ ︒ ᡨᡠᡨᡨᡠ ᠪᡞᠴᡞᠪᡝ ︐ ᠴᠠᠪᠴᠠᠯ
ᠰᡞᠶᠠᠨ ᡪᠠᡥᡝᠰᡨᠠᡞ ᡪᡝᠨ ᡞ᠋ ᡠᠰᡞᠰᡞ ᠰᠠ “ ᡨᡠᠸᡝᠷᡞ ᡧᠣᠯᠣ ᡠᠴᡠᠷᡞ ” ᡩᡝᠷᡞ “ ᡨᡠᠸᡝᠷᡞ ᡝᡣᡧᡝᠷᡝ ᡠᠴᡠᠷᡞ
” ᠴᡞ ᡣᡡᠪᡠᠯᡞᠪᡠᠮᡝ ︐ ᠶᠠᠶᠠᠮᡠ ᡞᠨᡝᡢᡤᡞ ᡩᡝ 250 ᡥᠠᠮᡞᠷᡝ ᡠᠰᡞᠰᡞ ᠠᡩᡠᠯᠠᠰᡞ ᡣᡞᠴᡝᠨ ᡨᠠᡢᡤᡞᠨ ᡩᡝ ᡪᡞᡫᡞ
ᡨᠠᠯᡣᡞᠶᠠᠨ ᡩᠣᠰᡞᠪᡠᠮᠠᡥᠠᠪᡞ ︒ ᡥᠠᠨᠴᡞᡣᡞ ᡩᡝ ︐ ᡝᡪᡝᠰᡞ ᠴᠠᠪᠴᠠᠯ ᠰᡞᠶᠠᠨ ᡪᠠᡥᡝᠰᡨᠠᡞ ᡪᡝᠨ ᠺᠣᡨᠠᠴᡞᠨ
ᡫᠠᡣᠰᡞ ᡝᠷᡩᡝᠮᡠ ᡨᡠᠸᡝᠷᡞ ᡠᠷᡝᠪᡠᠨ ᠪᠠᠨᠰᡝ ᡩᡝᠷᡞ ᠰᠠᠪᡠᠮᡝ ︐ ᡣᡞᠴᡝᠨ ᡨᠠᡢᡤᡞᠨ ᡩᡝ ᡠᠰᡞᠰᡞ ᠠᡩᡠᠯᠠᠰᡞ
ᡨᠠᠴᡞᠪᠴᡝᠨ ᡪᠠᡫᠠᠮᡝ ︐ ᡤᠠᠯᠠ ᡩᡝ ᡫᡞ ᡪᠠᡫᠠᡫᡞ ︐ ᠰᡝᡫᡠ ᠪᡝ ᡩᠠᡥᠠᠮᡝ ᡤᡠᠷᡠᠨ ᠪᠣᠣᡞ ᡥᠠᡫᡠ ᠪᠠᡞᡨᠠᠯᠠᠷᠠ
ᡤᡞᠰᡠᠨ ᡥᡝᠷᡤᡝᠨ ᠪᡝ ᡠᠨᡝᡢᡤᡞᠯᡝᠮᡝ ᡨᠠᠴᡞᠮᠪᡞ ︐ ᡝᠷᡝ ᠠᠨᡞᠶᠠ 54 ᠰᡝ ᠣᡥᠣ ᠰᡟᡨᡞᠸᠠᡩᡞ · ᡥᡡᡪᡞᠶᠠᠪᠣᠣᡩᡠᠨ
ᠣᠴᡞ ᡪᠠᡥᡝᠰᡨᠠᡞ ᡪᡝᠨ ᠠᡣᡝᠶᠠᠨ ᡨᠣᡣᠰᠣᡞ ᡞᠷᡤᡝᠨ ︐ ᡞ ᡩᡠᠯᡝᡣᡝ ᡩᡝ ᡤᡠᠷᡠᠨ ᠪᠣᠣᡞ ᡥᠠᡫᡠ ᠪᠠᡞᡨᠠᠯᠠᠷᠠ
ᡤᡞᠰᡠᠨ ᡥᡝᠷᡤᡝᠨ ᠪᡝ ᡠᠷᡝᠰᡥᡡᠨ ᡪᠠᡫᠠᡨᠠᠮᡝ ᠮᡠᡨᡝᠷᡣᡡ ᡩᠠᡩᡝ ︐ ᡤᡝᠯᡞ ᡪᠣᠪᠣᡨᡝᠨ ᡫᠠᡣᠰᡞ ᠮᡠᡨᡝᠨ ᠠᡣᡡ ︒
ᡪᠠᡥᡝᠰᡨᠠᡞ ᡪᡝᠨ ᠨᡞᡢᡤᡝ ᡨᡠᠸᡝᠷᡞ ᡫᠣᠷᡤᠣᠨ ᠠᠮᠪᠠ ᡠᠷᡝᠪᡠᠨ ᠪᡝ ᠰᠠᠷᡞᠪᡠᡥᠠ ᠴᡞ ᡝᠪᠰᡞ ︐ ᠰᡟᡨᡞᠸᠠᡩᡞ ·
ᡥᡡᡪᡞᠶᠠᠪᠣᠣᡩᡠᠨ ᡞ᠋ ᡤᡠᠷᡠᠨ ᠪᠣᠣᡞ ᡥᠠᡫᡠ ᠪᠠᡞᡨᠠᠯᠠᠷᠠ ᡤᡞᠰᡠᠨ ᡥᡝᠷᡤᡝᠨ ᡞ᠋ ᠮᡠᡣᡝᠨᡝᠴᡞᠨ ᡩᡝᠨ ᠸᡝᠰᡞᠮᡝ ︐
ᡨᡠᠸᠠᡣᡡᠨ ᡠᠯᡥᡞᠶᡝᠨ ᡠᠯᡥᡞᠶᡝᠨᡞ ᡣᡡᠪᡠᠯᡞᠮᡝ ︑ ᡫᠠᡣᠰᡞ ᠮᡠᡨᡝᠨ ᡞᠨᡠ ᡨᡠᡣᡞᠶᡝᠪᡠᡥᡝ ︐ ᡩᠣᠰᡞᠪᡠᠨ
ᠯᠠᡣᠴᠠᠷᡣᡡ ᡞ᠋ ᠨᠣᡢᡤᡞᠪᡠᠮᡝ ︐ ᡞᠨᡞ ᠪᡝᠶᡝᡞ ᡪᡠᠷᡠ ᡤᠠᠯᠠ ᡞ᠋ ᠪᠠᠨᡪᡞᠨᠸᡝᠨ ᠪᡝ ᡣᡡᠪᡠᠯᡞᠪᡠᠮᡝ ︐
ᠪᠠᠨᡪᡞᠨᠸᡝᠨ ᡝᠯᡝᡞ ᡪᡞᠮᡝ ᡝᠯᡝᡞ ᡫᡠᠯᡤᡞᠶᠠᠨ ᡫᡠᠯᠠᡥᡡᠨ ᠣᡥᠣ ︒ ᠰᡟᡨᡞᠸᠠᡩᡞ · ᡥᠣᡪᡞᠶᠠᠪᠣᠣᡩᡠᠨ ᠶᠠᡩᠠᡥᡡᠨ
ᠪᠣᡞᡤᠣᠨ ᠣᡫᡞ ᡨᡠᠪᡞᡥᡝ ᠶᠠᡫᠠᠨ ᠪᡝ ᡣᠠᡩᠠᠯᠠᠮᡝ ᡩᠠᠨᠠᠷᠠ ᡩᡝ ᠠᡩᠠᠨᠠᠪᡠᡫᡞ ︐ ᠶᠠᠶᠠᠮᡠ ᠪᡞᠶᠠ ᡩᡝ ᠰᡞᠪᡣᡞᠮᡝ
ᠪᠠᡞᠴᠠᠮᡝ ᡣᡝᠮᡠᠨ ᡩᡝ ᠠᠮᠴᠠᡥᠠ ᠠᠮᠠᠯᠠ 1000 ᠶᡠᠸᠠᠨ ᡪᡞᡥᠠ ᠨᡞᠶᡝᠴᡝᠪᡠᠨ ᠪᡝ ᠪᠠᡥᠠᠮᡝ ᡤᠠᡞᠮᡝ ︐ ᡤᡠᠪᠴᡞ
ᠠᠨᡞᠶᠠ ᡩᡝ 12000 ᠶᡠᠸᠠᠨ ᠪᠠᡥᠠᠮᡝ ᡤᠠᡞᠮᠪᡞ ︒ ᡪᠠᡥᡝᠰᡨᠠᡞ ᡪᡝᠨ ᠨᡞᡢᡤᡝ ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠷᡝ ᠪᡝ
ᡥᡠᠸᡝᡣᡞᠶᡝᠮᠪᡠᠷᡝ ᡪᠠᠯᡞᠨ ︐ ᡥᡝᡨᡥᡝ ᡩᡝ ᡨᠣᠮᠣᠷᡥᠣᠨ ᡞ᠋ ᡨᡝᠪᡠᠨᡝᠪᡠᡥᡝ 6 ᠪᡞᠶᠠ ᡩᡝᠷᡞ ᠸᡝᠰᡞᡥᡠᠨ ᠨᡞᡢᡤᡝ
︐ 1500 ᠶᡠᠸᠠᠨ ᡥᡠᠸᡝᡣᡞᠶᡝᠮᠪᡠᠨ ᡪᡞᡥᠠ ᠪᡝ ᠪᠠᡥᠠᠮᡝ ᡤᠠᡞᠮᠪᡞ ᠰᡝᠮᡝ ᡨᠣᡣᡨᠣᠪᡠᡥᠠ ︒ ᡩᡠᠯᡝᡣᡝ ᡝᠮᡠ
ᠠᠨᡞᠶᠠ ᡩᡝ ︐ ᠰᡟᡨᡞᠸᠠᡩᡞ · ᡥᠣᡪᡞᠶᠠᠪᠣᠣᡩᡠᠨ ᡞ᠋ ᡝᠮᡠ ᠠᡩᠠᠯᡞ ᡠᠰᡞᠰᡞ ᠠᡩᡠᠯᠠᠰᡞ ᡥᠠᠷᠠᡢᡤᠠ ᡪᡝᠨ ᡩᡝ
ᡣᡝᠮᡠᠨᡞ 126 ᠪᠣᡞᡤᠣᠨ ᠪᡞᡥᡝᠪᡞ ︐ ᡨᡝᠰᡝ ᠪᠠᠨᡪᡞᠷᠰᡠᠨ ᡞ᠋ ᠶᠠᡩᠠᡥᡡᠨ ᠪᡝ ᠸᡝᡥᡞᠶᡝᠷᡝ ᠪᡠᡪᠠᠨ ᡪᠠᡞ ᠠᡪᡞᡤᡝ
ᠪᠣᠣ ᡥᡡᠸᠠ ᡩᡝ ᠨᡞᡣᡝᡫᡞ ᡝᠮᡣᡝ ᡝᠮᡣᡝᠨ ᠪᠠᠶᠠᠨᠠᠷᠠ ᡪᡠᡤᡡᠨ ᠪᡝ ᡫᡠᠨᡨᡠᠷᡧᡝᠮᡝ ᡨᡠᠴᡞᠪᡠᡥᡝᠪᡞ ︒ ᠰᡟᡨᡞᠸᠠᡩᡞ
· ᡥᠣᡪᡞᠶᠠᠪᠣᠣᡩᡠᠨ ᡤᡞᠰᡠᠷᡝᠮᡝ ︐ ᠪᡞ 2017 ᠴᡞ ᠠᠨᡞᠶᠠ ᡩᡝᠷᡞ ᠪᠠᠨᡪᡞᠷᠰᡠᠨ ᡤᡠᡢᠰᡟ ᡩᡝ ᠸᡝᡞᠯᡝᠷᠠᠮᡝ ︐
ᠮᡝᠨᡞ ᠨᡝ ᡞ᠋ ᠪᠠᠨᡪᡞᠨᠸᡝᠨ ᡠᠮᡝᠰᡞ ᠰᠠᡞᠨ ︐ ᠨᡝ ᠮᡝᠨᡞ ᠪᡝᠶᡝ ᠮᡠᠰᡝᡞ ᡤᡠᠷᡠᠨ ᠪᠣᠣ ᡩᡝ ᠪᠠᠨᡞᡥᠠᠯᠠᠮᡝ ︐
ᡩᠠᡢ ᡪᡠᡢᠶᠠᡢ ᡩᡝ ᠪᠠᠨᡞᡥᠠᠯᠠᠮᡝ ︐ ᡠᡥᡝᠷᡞᠯᡝᡥᡝ ᡧᡠᡪᡞ ᠮᡠᠰᡝ ᡩᡝ ᠮᡠᡪᡞᠯᡝᠨ ᡨᠠᡨᠠᡧᠠᠮᡝ ᡥᠠᡞᠷᠠᠷᠠ ᡩᡝ
ᠪᠠᠨᡞᡥᠠᠯᠠᠮᠪᡞ ᠰᡝᡥᡝ ︒ ᡯᡞᡲᡞᠰᡞᠶᠠᠨ ᡪᠠᡥᡝᠰᡨᠠᡞ ᡪᡝᠨ ᠨᡞᡢᡤᡝ ᠯᠠᠪᡩᡠ ᠠᠷᡤᠠ ᡤᠠᠮᠠᠨ ᠪᠠᡞᡨᠠᠯᠠᡫᡞ
ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ ᠠᡣᡩᡠᠨ ᠪᡝ ᡤᡠᡢᠯᡝᠷᡝ ᡧᠠᡢᡤᠠᠨ ᡨᡠᠪᡞᡥᡝ ᠪᡝ ᠪᡝᡣᡞᠯᡝᡥᡝ ︐ ᠰᡟᠰᡞᠶᠠᡢ ᠪᡝ
ᡣᡡᠪᡠᠯᡞᠪᡠᠮᡝ ︑ ᡧᡠᡢᡤᡞᡨᡠᠨ ᡩᡠᠷᡠᠨ ᠪᡝ ᡞᠴᡝ ᡫᡠᡣᡪᡞᠯᡝᠮᡝ ︐ ᡩᠠᠰᠠᠨ ᠠᠷᡤᠠ ᠪᡝ ᠪᠣᠣᡞ ᡩᡠᡣᠠᡞ ᠠᡢᡤᠠ ᡩᡝ
ᡞᠰᡞᠪᡠᠮᡝ ︐ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᠪᡝ ᠠᠮᠪᠠᠷᠠᠪᡠᠮᡝ ︐ ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠷᡝ ᠣᠷᠣᠨ ᠪᡝ
ᠰᡠᡣᠰᠠᠯᠠᠮᡝ ︐ ᡠᠷᡝᠪᡠᠨ ᠪᡝ ᡝᡨᡠᡥᡠᠯᡝᠮᡝ ︐ ᡪᠣᠪᠣᡨᡝᠰᡞ ᡞ᠋ ᡫᠠᡣᠰᡞ ᠮᡠᡨᡝᠨ ᠪᡝ ᡩᡝᠨ ᡨᡠᡣᡞᠶᡝᠮᡝ ᡥᡝᡨᡥᡝ
ᡩᡝ ᡨᡝᠪᡠᠨᡝᠪᡠᠷᡝ ᠪᡝ ᡥᠠᠴᡞᡥᡞᠶᠠᠷᠠ ᡪᡝᠷᡤᡞ ᠠᠷᡤᠠ ᡤᠠᠮᠠᠨ ᠪᡝ ᡩᡠᠯᡝᠮᠪᡠᡫᡞ ︐ ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠮᡝ
ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠷᠠ ᠪᡝ ᡧᡠᠸᡝ ᠠᠮᠪᠠ ᡞᠷᡤᡝᠨ ᠪᠠᠨᡪᡞᠨᠸᡝᠨ ᠸᡝᡞᠯᡝᠨ ᠣᠪᡠᡫᡞ ᡪᠠᡫᠠᡥᠠᠪᡞ ︒
ᡪᠠᡥᡝᠰᡨᠠᡞ ᡪᡝᠨ ᡞᠯᡥᡞ ᡩᠠ ᠯᡞ ᡥᡡ ᡤᡞᠰᡠᠷᡝᠮᡝ ︐ 2019 ᠴᡞ ᠠᠨᡞᠶᠠ ᡪᠠᡥᡝᠰᡨᠠᡞ ᡪᡝᠨ ᠨᡞᡢᡤᡝ ᠣᠶᠣᡢᡤᠣ
ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠷᡝ ᡥᡝᡨᡥᡝ ᡪᠠᡞ ᠪᠣᠣ ᡥᡡᠸᠠ ᡪᡞᡢᡪᡞ ᡝᠷᡤᡞᡩᡝ ᡥᡡᠰᡠᠨ ᡫᠠᠶᠠᠪᡠᠮᡝ ︑ ᡤᡠᡢᡤᡝ
ᡩᠣᠰᡞᠪᡠᠮᠪᡞ ︒ ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠷᡝ ᡩᡝ ᡝᠮᡠ ᠪᠣᡞᡤᠣᠨ ᡞ᠋ ᡝᠮᡠ ᠨᡞᠶᠠᠯᠮᠠ ᡩᡝ ᡝᠮᡠ ᡪᠣᠪᠣᡨᡝᠨ
ᡫᠠᡣᠰᡞ ᠮᡠᡨᡝᠨ ᠪᡝ ᡪᠠᡫᠠᡨᠠᠪᡠᠮᡝ ︐ ᡝᠮᡠ ᠪᠣᡞᡤᠣᠨ ᡞ᠋ ᡝᠮᡠ ᠨᡞᠶᠠᠯᠮᠠ ᡥᡝᡨᡥᡝ ᡩᡝ ᡨᠣᠮᠣᠷᡥᠣᠨ ᡞ᠋
ᡨᡝᠪᡠᠨᡝᠪᡠᠷᡝ ᠪᡝ ᡠᠮᡝᠰᡞᠯᡝᠪᡠᠮᠪᡞ ︒ ᠪᠣᠣ ᡥᡡᠸᠠ ᡪᡞᡢᡪᡞ ᡝᠷᡤᡞᡩᡝ ᠶᠠᠰᠠᡞ ᡪᡠᠯᡝᠷᡞ ᠶᠠᠷᡤᡞᠶᠠᠰᡥᡡᠨ
ᠠᠷᠪᡠᠨ ᡩᡝ ᠠᠴᠠᠪᡠᠮᡝ ︐ ᠨᡝᠨᡝᠮᡝ ᠪᠣᠣ ᡥᡡᠸᠠ ᠪᠣᡩᠣᠮᡞᠯᡝᠨ ᠪᡝ ᡠᠮᡝᠰᡞᠯᡝᠮᡝ ︐ ᡨᠠᠷᡞᠮᡝ ᠮᡠᡨᡝᠴᡞ ᡠᡨᡥᠠᡞ
ᡨᠠᠷᡞᠷᡝ ᠪᡝ ᡠᠮᡝᠰᡞᠯᡝᠮᡝ ︐ ᠪᠣᠣ ᡥᡡᠸᠠ ᡩᡝ ᠪᠠᠨᠠ ᠰᡠᠯᠠ ᠰᡞᠨᡩᠠᠷᠠ ᠠᠷᠪᡠᠨ ᠪᡝ ᡨᡠᠴᡞᠪᡠᠷᡣᡡ ︒
ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᡞ᠋ ᠸᡝᡥᡞᠶᡝᠷᡝ ᡝᠷᡤᡞᡩᡝ ᠶᠠᠶᠠᠮᡠ ᠶᠠᡩᠠᡥᡡᠨ ᠪᠣᡞᡤᠣᠨ ᡩᡝ ᡠᠷᡠᠨᠠᡣᡡ ᡨᠣᠶᠣᠮᡝ
ᡨᠣᡣᡨᠣᠮᡝ ᡩᠣᠰᡞᠪᡠᠨ ᠨᠣᡢᡤᡞᠪᡠᠷᡝ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᠪᡞᠪᡠᠮᡝ ︑ ᠠᠷᠠᠮᡨᡠᠴᡞᠪᡠᠷᡝ ᡥᡝᡨᡥᡝ ᡞ᠋
ᡩᠣᠰᡞᠪᡠᠨ ᠨᠣᡢᡤᡞᠪᡠᠷᡝ ᡪᠣᠷᡞᠨ ᡪᠠᡞ ᡫᠣᠷᠣᡥᠣᠨ ᠪᡝ ᡤᡝᡨᡠᡣᡝᠯᡝᠮᠪᡞ ᠰᡝᡥᡝ ︒ ᡠᠰᡞᠨ ᡧᡠᡢᡤᡞᡨᡠᠨ ᡝᠯᡥᡝ
ᠨᡝᠯᡥᡝ ᠪᡝ ᠪᠠᡞᠴᠠᠷᠠᡢᡤᡝ ᡞᠷᡤᡝᠨ ᠪᠠᠨᡪᡞᠨᠸᡝᠨ ᡪᠠᠯᡞᠨ ᠮᡞ ᠯᡞᠶᠠᡢ ᠴᡞᠣᠸᠠᠨ ᡤᡡᠰᠠ ᠨᡞᡢᡤᡝ 2019 ᠴᡞ
ᠠᠨᡞᠶᠠᡞ ᡠᠰᡞᠨ ᡥᡝᡨᡥᡝ ᡧᡠᡢᡤᡞᡨᡠᠨ ᡞ᠋ ᡝᠯᡥᡝ ᠨᡝᠯᡥᡝ ᡫᠠᡣᠰᡞ ᡝᠷᡩᡝᠮᡠ ᠪᡝ ᠪᠠᠨᡪᡞᠴᠠᠷᠠ ᠸᡝᡞᠯᡝᠷᠠᠨ ᠪᡝ
ᡩᡝᠨ ᡣᡝᠮᡠᠨ ᡞ᠋ ᠣᠶᠣᠷᠣᡧᠣᠮᡝ ︐ ᡝᠷᡩᡝᡣᡝᠨ ᡞ᠋ ᠪᠣᡩᠣᠮᡞᠯᡝᠮᡝ ᡨᡝᠪᡠᠨᡝᠪᡠᡥᡝ ︐ ᡤᡡᠰᠠ ᡞ᠋ ᡠᠰᡞᠨ
ᡧᡠᡢᡤᡞᡨᡠᠨ ᡨᠠᡨᠠᠨ ᡞ᠋ ᠪᠠᡞᡨᠠᠯᠠᠪᡠᠨ ᠪᡝ ᡨᡝᠰᡠᡨᡝᠯᡝ ᠨᡝᡞᠯᡝᠮᡝ ᡨᡠᠴᡞᠪᡠᠮᡝ ︐ ᡨᡠᠸᡝᠷᡞ ᡧᠣᠯᠣ ᡠᠴᡠᠷᡞ ᠪᡝ
ᡪᠠᡫᠠᡫᡞ ︐ ᠪᠠᡞᠴᠠᠷᠠ ᠪᡝ ᡩᡠᠯᡝᠮᠪᡠᡫᡞ ᡨᠠᡣᠰᡞᠮᡝ ᠪᡞᡥᡝ ᡝᠯᡥᡝ ᠨᡝᠯᡥᡝ ᡩᡝ ᠰᠣᠮᡞᠪᡠᡥᠠ ᡪᠣᠪᠣᠯᠣᠨ ᠪᡝ
ᡨᡠᠰᠠ ᠪᡞᠮᡝ ᠠᡣᡡᠪᡠᡥᠠ ︐ ᡧᡠᡢᡤᡞᡨᡠᠨ ᡞ᠋ ᡫᡠᠯᡠ ᠰᠠᡞᠨ ᠠᠷᠪᡠᠨ ᠪᡝ ᡣᠠᠷᠮᠠᡨᠠᠮᡝ ᡠᠰᡞᠨ ᡝᠷᡤᡞ ᡠᠷᡝᠪᡠᠰᡠ
ᡩᡝ ᠠᡩᠠᠨᠠᠪᡠᠮᡝ ︐ ᠪᠠᡞᡨᠠ ᡥᠠᠴᡞᠨ ᡨᡠᠴᡞᠨᡪᡞᠷᡝ ᠪᡝ ᠯᠠᡣᠴᠠᠪᡠᡥᠠᠪᡞ ︒ ᡞᠴᡝ ᠠᠨᡞᠶᠠ ᡩᠣᠰᡞᡥᠠ ᠴᡞ
ᡩᡝᠷᡞᠪᡠᠮᡝ ︐ ᡤᡠᠪᠴᡞ ᡤᡡᠰᠠ ᡞ᠋ 151 ᡩᠠᡢᠰᡝ ᡩᡝ ᠪᡞᡥᡝ ᡨᠣᠯᠠᡪᡞ ᡪᠠᡞ ᠪᠠᠷᡤᡞᠶᠠᠮᡝ ᡥᠠᡩᠠᠷᠠ ᡧᡠᡢᡤᡞᡨᡠᠨ
ᠪᡝ ᡫᠠᠶᠠᠪᡠᠨ ᡤᠠᡞᠷᡣᡡ ᡞ᠋ ᠪᠠᡞᠴᠠᠮᡝ ᠪᡞᡥᡝ ︒ ᠶᠠᠰᠠᡞ ᡪᡠᠯᡝᠷᡞ ︐ ᠪᠠᡞᠴᠠᡫᡞ ᡣᡝᠮᡠᠨ ᡩᡝ ᠠᠮᠴᠠᡥᠠ
ᡧᡠᡢᡤᡞᡨᡠᠨ ᡠᡥᡝᠷᡞ 140 ︐ ᠪᠠᡞᠴᠠᡥᠠ ᡣᡝᠮᡠᠨ 93% ᡩᡝ ᠠᠮᠴᠠᡥᠠ ︐ ᡠᠰᡞᠨ ᡧᡠᡢᡤᡞᡨᡠᠨ ᡝᠯᡥᡝ ᠨᡝᠯᡥᡝ
ᠠᠷᠠᠮᡨᡠᠴᡞᠪᡠᠷᡝ ᡪᠣᠷᡞᠨ ᠪᡝ ᡣᠠᡩᠠᠯᠠᠮᡝ ᡩᠠᠨᠠᠷᠠ ᡨᡠᡧᠠᠨᡠᠨ ᠪᡞᡨᡥᡝ ᠪᡝ 140 ᡫᡝᠯᡝ ᡤᠠᠯᠠ ᡤᡞᡩᠠᡥᠠ ︐
ᡠᠰᡞᠨ ᡧᡠᡢᡤᡞᡨᡠᠨ ᡝᠯᡥᡝ ᠨᡝᠯᡥᡝ ᠠᠷᠠᠮᡨᡠᠴᡞᠪᡠᠷᡝ ᠪᡝ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠠᡫᠠᡥᠠᠷᡞ ᠪᡝ 140 ᡩᡠᠯᡝᠷᡝ
ᡫᡝᠯᡝ ᡫᠠᠯᠠᠮᡝ ᠪᡠᡥᡝᡩᡝ ︐ ᡥᠠᠷᠠᡢᡤᠠ ᡤᡡᠰᠠ ᡞ᠋ ᡠᠰᡞᠨ ᡧᡠᡢᡤᡞᡨᡠᠨ ᡝᠯᡥᡝ ᠨᡝᠯᡥᡝ ᠠᠷᠠᠮᡨᡠᠴᡞᠪᡠᠷᡝ ᡩᡝ
ᠠᡣᡩᡠᠨ ᠴᡞᠷᠠ ᡫᡠᠯᡝᡥᡝ ᠪᡝ ᡨᠣᡣᡨᠣᠪᡠᡥᠠᠪᡞ ︒ ᡪᡝᠣ ᡩᠠᡢ ᠸᡝᡞ ᠸᡝᡞᠯᡝᠷᠠᠨ ᡞᠰᠠᠨ ᡥᡞᡩᠠ ᠨᡝᡞᡥᡝᠪᡞ 1
ᠪᡞᠶᠠᡞ 10 ᡞ᠋ ᡞᠨᡝᡢᡤᡞ ᠣᡢᡤᠣᠯᠣ ︐ ᡞᠯᡞ ᡪᡝᠣ ᡩᠠᡢ ᠸᡝᡞ ᠸᡝᡞᠯᡝᠷᠠᠨ ᡞᠰᠠᠨ ᠪᡝ ᡤᡡᠯᡪᠠ ᡥᠣᡨᠣᠨ ᡩᡝ ᡥᡞᡩᠠ
ᠨᡝᡞᡥᡝᠪᡞ ︒ ᡪᡝᠣ ᡩᠠᡢ ᠸᡝᡞ ᡧᡠᡪᡞ ᡪᠣᠣ ᡨᡞᠶᠠᠨ ᡪᡞᠶᡝ ᡞᠰᠠᠨ ᡩᡝ ︽ ᡠᡥᡝᠷᡞᠯᡝᡥᡝ ᡪᠣᠷᡞᠨ ᡩᡝ ᡥᡡᠰᡠᠨ
ᡫᠣᠷᠣᠪᡠᠮᡝ ︑ ᡞᠴᡝ ᠠᠨ ᡞ᠋ ᠠᠷᠪᡠᠨ ᡩᡝ ᡥᡡᠰᡠᠨ ᡫᠣᠷᠣᠪᡠᡫᡞ ︐ ᡥᠠᠯᠠᠨ ᠨᡝᡞᠯᡝᠨ ᡞᠴᡝ ᡫᡠᡣᡪᡞᠯᡝᠷᡝ ᠣᠣᠷᡞ
ᠰᡠᡣᡩᡠᠨ ᡞ᠋ ᡪᡞᡫᡞ “ ᡪᠠᠰᡝᡞ ᡨᡠᠯᡝᠷᡤᡞ ᡪᡞᠶᠠᡢᠨᠠᠨ ” ᠰᡝᠷᡝ ᡞᠴᡝ ᡞᠯᡞ ᠪᡝ ᡥᡡᡩᡠᠯᠠᠮᡝ ᡞᠯᡞᠪᡠᠮᡝ
ᠠᠷᠠᠮᠪᡞ ︾ ᠰᡝᠷᡝ ᡪᠣᠷᡞᡢᡤᠠ ᡞ᠋ ᠪᠣᠣᠯᠠᠨ ᠪᡠᡥᡝᠪᡞ ︒ ᡪᡝᠣ ᡩᠠᡢ ᠸᡝᡞ ᡞᠯᡥᡞ ᡧᡠᡪᡞ ︑ ᡪᡝᠣ ᡪᠠᡢ ᡣᡠᠯᠮᠠᡧᡞ
ᠰᡟᠯᡪᡞᠶᠠᡢ ᡥᡞᡩᠠ ᠨᡝᡞᠷᡝ ᡩᠣᠷᠣᠯᠣᠨ ᠪᡝ ᡪᠠᡫᠠᡨᠠᡥᠠᠪᡞ ︒ ᡪᠣᠣ ᡨᡞᠶᠠᠨ ᡪᡞᠶᡝ ᠨᡝᠨᡝᠮᡝ 2018 ᠴᡞ ᠠᠨᡞᠶᠠ
ᠸᡝᡞᠯᡝᠷᠠᠨ ᠪᡝ ᡠᡪᡠ ᠮᠠᠷᡞᠮᡝ ᡨᡠᠸᠠᡥᠠᠪᡞ ︒ ᡪᠣᠣ ᡨᡞᠶᠠᠨ ᡪᡞᠶᡝ ᡪᠣᠷᡞᠮᡝ ᡨᡠᠴᡞᠪᡠᠮᡝ ︐ ᡝᠷᡝ ᠠᠨᡞᠶᠠ ᠣᠴᡞ
ᡞᠴᡝ ᡪᡠᡢᡬᠣ ᡞᠯᡞᠮᡝ ᡧᠠᡢᡤᠠᡥᠠ 70 ᠪᠠᠷᡠᠨᡞᠶᠠ ︐ ᠣᠴᡞ “ ᡪᡠᠸᠠᠨ ᡞᠯᠠᠴᡞ ᠰᡠᠨᡪᠠ ᠠᠨᡞᠶᠠ ” ᠪᠣᡩᠣᠮᡞᠨ
ᡪᠣᠷᡞᠨ ᠪᡝ ᠸᠠᡪᡞᠪᡠᠷᡝ ︑ ᠶᡝᠪᡣᡝᠨ ᡤᡝᠷᡝᠨᡠᠰᡠ ᠪᡝ ᡤᡠᠪᠴᡞ ᡩᡝᠷᡝᡞ ᡞᠯᡞᠪᡠᠮᡝ ᠠᠷᠠᠷᠠ ᠣᠶᠣᡢᡤᠣ ᠠᠨᡞᠶᠠ ︐
ᡤᡝᠯᡞ ᠣᠴᡞ ᡤᡝᠷᡝᠨ ᡥᠠᠴᡞᠨ ᠸᡝᡞᠯᡝᠷᠠᠨ ᡩᠠᡨᡝᡢᡤᡝ ᠠᠨ ᡞ᠋ ᠠᠷᠪᡠᠨ ᡩᡝ ᡩᠣᠰᡞᡥᠠ ᠠᠨᡞᠶᠠ ᡞᠨᡠ ︒ ᡝᠷᡞᠨ
ᠠᠷᠪᡠᠨ ᡨᡠᡧᠠᠨᡠᠨ ᠪᡝ ᡨᡝᠨ ᠣᠪᡠᡫᡞ ᡫᡝᠷᠰᡞᠯᡝᠮᡝ ︐ ᡬᠠᠮᠪᡠ ᠴᡞᠶᡠᠨᡪᡠᡢ ᡞ᠋ ᠮᡝᠷᡤᡝᠨ ᡠᠯᡥᡞᠰᡠ ᠪᡝ
ᡞᠰᠠᠪᡠᡫᡞ ︐ ᡝᠷᡝ ᠠᠨᡞᠶᠠᡞ ᠸᡝᡞᠯᡝᠷᠠᠨ ᡞ᠋ ᡠᡥᡝᠷᡞᠯᡝᡥᡝ ᠪᠠᡞᡥᠠᠨᠠᠨ ᡪᠠᡞ ᡪᠣᠷᡞᠨ ᡨᡠᡧᠠᠨᡠᠨ ᠪᡝ ᡨᡞᡞᠯᡝᠮᡝ
ᡨᡠᠴᡞᠪᡠᡥᡝᠪᡞ ︒ ᡪᠣᠣ ᡨᡞᠶᠠᠨ ᡪᡞᠶᡝ ᡩᡝᠰᡠᡢᡤᡞᠶᡝᠯᡝᠮᡝ ︐ ᠮᡠᠰᡝ ᡝᠮᡤᡝᠷᡞ ᡞᠴᡝ ᠰᡠᡩᡠᠷᡞ ᠨᡝᠴᡞᠨ ᡨᠠᡞᠰᡝ
ᡩᡝ ᡞᠯᡞᡥᠠ ︐ ᡝᠯᡝ ᡩᡝᡣᡝᠨ ᡪᠣᠷᡞᠨ ᡞ᠋ ᠪᠠᠷᡠ ᡠᡪᡠ ᡨᡠᡣᡞᠶᡝᡫᡞ ᠠᠮᠪᠠ ᠠᠯᡣᡡᠨ ᡞ᠋ ᡪᡠᠯᡝᠰᡞ ᠠᠯᡣᡡᠮᠠᡥᠠᠪᡞ
︒ ᡣᠠᡨᡠᠷᡝᠪᡠᠰᡞ ᠮᡝᡩᡝᠷᡞ ᠪᠣᠯᡪᠣᠨ ᡩᡝᠷᡞ ᠠᡞ ᠣᠯᡥᠣᠷᠣ ᠪᠠ ᠪᡞ ︐ ᡨᡠᡢᡣᡝᠨ ᡫᠣᠷᡞᠮᡝ ᡦᡠᠨ ᠪᡝ
ᡩᡝᠪᠰᡞᡨᡝᠷᡝᡢᡤᡝ ᡪᡞᡢ ᡝᠷᡞᠨ ︒ ᡠᠰᡞᠨ ᡨᡠᠴᡞᠷᠰᡠ ᠪᡝ ᠨᠠᠷᡥᡡᠨ ᡧᡠᠮᡞᠨ ᡪᡞᠶᠠᡤᡠᡢᠯᡝᠷᡝ ᠰᡞᠪᡣᡞᠮᡝ
ᠰᡠᡣᠰᠠᠯᠠᠷᠠ ᠨᡞᠶᠠᠮᠠᠨ ᡩᡠᠯᡞᠮᠪᠠ ᡪᠠᡞ ᠪᠣᡧᡞ ᡥᡝᠣ ᠶᠠᠷᡤᡞᠶᠠᠯᠠᠷᠠ ᡫᡠᠯᡝᡥᡝᡢᡤᡝ ᠪᠠ ᠴᠠᠪᠴᠠᠯ ᠰᡞᠶᠠᠨ ᡩᡝ
ᡨᡝᠪᡠᠨᡝᠪᡠᡥᡝ ᠠᠨᡞᠶᠠ ᠪᡞᠶᠠᡞ 13 ᡩᡝ ︐ “ ᠰᡞᠨᡪᡞᠶᠠᡢ ᠰᡞ ᠴᡞᠶᠠᠨ ᠪᡝᠯᡝᡞ ᡥᡝᡨᡥᡝ ᡞᠣ ᠰᡞᠶᠠᠨ ᡤᡠᡢᠰᡟ ·
ᡪᡠᡢᡬᠣ ᡠᠰᡞᠨ ᡥᡝᡨᡥᡝ ᠺᠣᡨᠠᠴᡞᠨ ᡣᡡᠸᠠᠷᠠᠨ ᡠᠰᡞᠨ ᡨᡠᠴᡞᠷᠰᡠ ᠪᡝ ᡪᡞᠶᠠᡤᡠᡢᠯᡝᠷᡝ ᠰᡞᠪᡣᡞᠮᡝ ᡫᡠᡥᠠᡧᠠᠷᠠ ᠰᠣ
ᡞ᠋ ᠪᠣᡧᡞ ᡥᡝᠣ ᡞ᠋ ᠶᠠᠷᡤᡞᠶᠠᠯᠠᠷᠠ ᡫᡠᠯᡝᡥᡝᡢᡤᡝ ᠪᠠ ︑ ᠰᡞᠨᡪᡞᠶᠠᡢ ᡬᠣ ᡲᡞ ᠠᠨ ᡞᠯᠠᠴᡞ ᡝᠷᡤᡞ ᡣᡞᠮᠴᡞᠮᡝ
ᡣᠠᡩᠠᠯᠠᠷᠠ ᡞᠣ ᠰᡞᠶᠠᠨ ᡤᡠᡢᠰᡟ · ᡪᡠᡢᡬᠣ ᡠᠰᡞᠨ ᡥᡝᡨᡥᡝ ᡪᡞᠶᠠᡤᡠᡢᠯᡝᠷᡝ ᠰᡞᠪᡣᡞᠮᡝ ᡫᡠᡥᠠᡧᠠᠷᠠ ᠰᠣ ᡠᠰᡞᠨ
ᡨᡠᠴᡞᠷᠰᡠ ᠪᡝ ᠨᠠᠷᡥᡡᠨ ᡧᡠᠮᡞᠨ ᡪᡞᠶᠠᡤᡠᡢᠯᡝᠷᡝ ᠰᡞᠪᡣᡞᠮᡝ ᠰᡠᡣᠰᠠᠯᠠᠷᠠ ᠨᡞᠶᠠᠮᠠᠨ ᡩᡠᠯᡞᠮᠪᠠ ” ᡞ᠋
ᡧᡠᠰᡞᡥᡝ ᠨᡝᡞᠷᡝ ᡩᠣᠷᠣᠯᠣᠨ ᠪᡝ ᠴᠠᠪᠴᠠᠯ ᠰᡞᠶᠠᠨ ᡠᠰᡞᠨ ᡥᡝᡨᡥᡝ ᠶᠠᠮᡠᠨ ᡩᡝ ᡞᠴᡞᡥᡞᠶᠠᡥᠠᠪᡞ ︒ ᡪᡠᡢᡬᠣ
ᡠᠰᡞᠨ ᡥᡝᡨᡥᡝ ᠺᠣᡨᠠᠴᡞᠨ ᡣᡡᠸᠠᠷᠠᠨ ᡠᠰᡞᠨ ᡨᡠᠴᡞᠷᠰᡠ ᡪᡞᠶᠠᡤᡠᡢᠯᡝᠷᡝ ᠰᡞᠪᡣᡞᠮᡝ ᡫᡠᡥᠠᡧᠠᠷᠠ ᠰᠣ ᡞ᠋ ᡞᠯᡥᡞ
ᡪᡠᡰᡝᠨ ᡨᠠᡢ ᠰᡞᠣᠸᠠᠨ ᠮᡞᡢ ︑ ᡪᡝᠣ ᡠᠰᡞᠨ ᡥᡝᡨᡥᡝ ᠶᠠᠮᡠᠨ ᡩᠠᡢ ᡯᡠᡲᡞᡥᡝᠨ ᡧᡠᡪᡞ ᠸᠠᡢ ᠯᡞ ᡪᡠᡢ ︑ ᡪᡝᠣ
ᡠᠰᡞᠨ ᡥᡝᡨᡥᡝ ᠶᠠᠮᡠᠨ ᡞᠯᡥᡞ ᡪᡞᠣᡞ ᡪᠠᡢ ᡪᡝᠣ ᡠ ᠴᡝᠨ ︐ ᠰᡞᠶᠠᠨ ᠸᡝᡞ ᡞᠯᡥᡞ ᡧᡠᡪᡞ ︑ ᠰᡞᠶᠠᠨ ᡪᠠᡢ ᡤᡠᠸᠠᠨ
ᡤᡠᡞ ᡪᡝᠨ ᡩᠣᠷᠣᠯᠣᠨ ᡩᡝ ᡝᡢᡤᡝᠯᡝᠮᡝ ᡧᡠᠰᡞᡥᡝ ᠪᡝ ᠨᡝᡞᠮᡝ ︐ ᡝᠷᡝ ᠮᡠᡩᠠᠨ ᡧᡠᠰᡞᡥᡝ ᠨᡝᡞᠷᡝ ᡩᠣᠷᠣᠯᠣᠨ ᠪᡝ
ᠰᡞᠶᠠᠨ ᠸᡝᡞ ᠴᠠᡢ ᠸᡝᡞ ︑ ᡞᠯᡥᡞ ᠰᡞᠶᠠᠨ ᡪᠠᡢ ᡪᠣᠣ ᠨᡞᠶᠠᠨ ᠰᡞᡢ ᡪᠠᡫᠠᡨᠠᡥᠠᠪᡞ ︒ ᡧᡠᠰᡞᡥᡝ ᠨᡝᡞᠷᡝ
ᡩᠣᠷᠣᠯᠣᠨ ᡩᡝ ︐ ᡞᠰᠠᠨ ᡩᡝ ᠠᡩᠠᠨᠠᡥᠠ ᠴᡞ ᠶᡝ ᡫᡠᠨᡩᡝᠰᡞ ᠰᡞᠨᡪᡞᠶᠠᡢ ᠰᡞ ᠴᡞᠶᠠᠨ ᠪᡝᠯᡝᡞ ᡥᡝᡨᡥᡝ ᡞᠣ
ᠰᡞᠶᠠᠨ ᡤᡠᡢᠰᡟ ᡨᡠᡧᠠᠨᡠᠰᡞ ᡪᠠᡞ ᡪᡠᡢᡬᠣ ᡠᠰᡞᠨ ᡥᡝᡨᡥᡝ ᠺᠣᡨᠠᠴᡞᠨ ᡣᡡᠸᠠᠷᠠᠨ ᡠᠰᡞᠨ ᡨᡠᠴᡞᠷᠰᡠ
ᡪᡞᠶᠠᡤᡠᡢᠯᡝᠷᡝ ᠰᡞᠪᡣᡞᠮᡝ ᡫᡠᡥᠠᡧᠠᠷᠠ ᠰᠣ ᡞ᠋ ᡥᠠᠷᡨᡠᡢᡤᠠ ᡨᡠᡧᠠᠨᡠᠰᡞ ᡨᡝᡞᠰᡠ ᡨᡝᡞᠰᡠ ᡞ᠋ ᡞᠯᡝᡨᡠᠯᡝᡥᡝᡢᡤᡝ
︐ ᠮᡠᡪᡞᠨ ᡥᡡᠰᡠᠨ ᠪᡝ ᠪᠠᡣᡪᠠᠮᡝ ᡞᠰᠠᠪᡠᡫᡞ ᡠᡥᡝᡞ ᠴᠠᠪᠴᠠᠯ ᠰᠠᡞᠨ ᡫᡝᡨᡝᠰᡠᡢᡤᡝ ᠪᡝᠯᡝ ᠪᡝ ᠪᠠᡩᠠᠷᠠᠪᡠᡫᡞ ︐
ᠴᠠᠪᠴᠠᠯ ᠪᡝᠯᡝᡞ ᡧᡠᠰᡞᡥᡝ ᠪᡝ ᡞᠯᡞᠪᡠᠮᡝ ᡣᡝᠮᡠᡞ ᡤᡠᠪᠴᡞ ᡤᡠᠷᡠᠨ ᠴᡞ ᠠᠨᠠᠮᡝ ᡨᠠᡣᠠᠨᡩᡠᠪᡠᠮᠪᡞ ︒
ᡨᠠᡣᠠᠨᡩᡠᠪᡠᡥᠠ ᠪᡝ ᡨᡝᠨ ᠣᠪᡠᡥᠠ ᡩᡝ ︐ ᡝᠷᡝ ᠮᡠᡩᠠᠨ ᡠᠰᡞᠨ ᡨᡠᠴᡞᠷᠰᡠ ᡞ᠋ ᠨᠠᠷᡥᡡᠨ ᡧᡠᠮᡞᠨ ᡪᡞᠶᠠᡤᡠᡢᠯᡝᠷᡝ
ᠰᡞᠪᡣᡞᠮᡝ ᠰᡠᡣᠰᠠᠯᠠᠷᠠ ᠨᡞᠶᠠᠮᠠᠨ ᡩᡠᠯᡞᠮᠪᠠ ᡪᠠᡞ ᠪᠣᡧᡞ ᡥᡝᠣ ᠶᠠᠷᡤᡞᠶᠠᠯᠠᠷᠠ ᡫᡠᠯᡝᡥᡝᡢᡤᡝ ᠪᠠ ᡞ᠋
ᡨᡝᠪᡠᠨᡝᠪᡠᠷᡝᡢᡤᡝ ᠴᠠᠪᠴᠠᠯ ᠰᡞᠶᠠᠨ ᠶᠠᠷᡤᡞᠶᠠᠯᠠᠷᠠ ᡫᡠᠯᡝᡥᡝᡢᡤᡝ ᠪᠠ ᡞ᠋ ᡠᠨᡨᡠᡥᡠᠨ ᠪᡝ ᠨᡞᠶᡝᠴᡝᠮᡝ
ᡪᠠᠯᡠᡣᡞᠶᠠᠪᡠᠮᡝ ︐ ᡤᡝᠯᡞ ᠴᠠᠪᠴᠠᠯ ᠰᡞᠶᠠᠨ ᡠᠰᡞᠨ ᡥᡝᡨᡥᡝ ᡫᠠᡣᠰᡞ ᡝᠷᡩᡝᠮᡠ ᡩᡝ ᡞᠴᡝ ᠸᡝᡞᡥᡠᡢᡤᡝ ᡥᡡᠰᡠᠨ
ᡩᠣᠰᡞᠪᡠᡥᠠᠪᡞ ︒ ᡠᠪᡠᡣᡞ ᠰᡞᠶᠠᠨ ᡩᡝ ᡨᠣᠨᡩᠣᡣᠣᠨ ᡣᠠᡩᠠᠯᠠᠪᡠᠷᡝ ᠣᠷᠣᠨ ᡞ᠋ ᠣᠶᠣᡢᡤᠣ ᡨᡠᡧᠠᠨᡠᠰᡞ ︑ ᡤᡝᠷᡝᠨ
ᡤᡡᠰᠠ ︵ ᡪᡝᠨ ︶ ᡫᠠᠯᡤᠠ ᡩᡝᠨᡩᡝᠮᡝ ᡣᠠᡩᠠᠯᠠᠷᠠ ᠶᠠᠷᡥᡡᡩᠠᠰᡞ ᡪᠠᡞ ᡤᡝᠷᡝᠨ ᠴᡞ ᠶᡝ ᡫᡠᠨᡩᡝᠰᡞ ᡧᡠᠰᡞᡥᡝ
ᠨᡝᡞᠯᡝᠷᡝ ᡩᠣᠷᠣᠯᠣᠨ ᡩᡝ ᠠᡩᠠᠨᠠᡥᠠᠪᡞ ︒ ᡪᡠᠷᡠ ᡤᡞᠰᡠᠨ ᠠᠷᠠᠮᡝ ᡪᠠᠯᠪᠠᠷᡞᠨ ᠪᡝᠨᡝᠮᡝ ᡞᠴᡝ ᠠᠨᡞᠶᠠ ᠪᡝ
ᠣᡣᡩᠣᠮᠪᡞ 2019 ᠴᡞ ᠠᠨᡞᠶᠠᡞ ᡞᠴᡝ ᠠᠨᡞᠶᠠ ᠰᠠᡞᡢᡤᡞ ᡞᠰᡞᠨᠠᠮᡝ ᠣᡥᠣ ︐ ᡞᠯᡞ ᡪᡝᠣ ᡫᠠᡣᠰᡞᡢᡤᠠ ᡥᡝᠷᡤᡝᠰᡞ
ᠨᡞᠷᡠᡤᠠᠰᡞ ᡣᡠᠷᡝᠨ ᡪᠠᡞ ᠴᠠᠪᠴᠠᠯ ᠰᡞᠶᠠᠨ ᡧᡠ ᠸᡝᠨ ᡣᡠᠷᡝᠨ ᡞ᠋ ᡫᠠᡣᠰᡞᡢᡤᠠ ᡥᡝᠷᡤᡝᠰᡞ ᠰᡝ ᠮᡞ ᠯᡞᠶᠠᡢ
ᠴᡞᠣᠸᠠᠨ ᡤᡡᠰᠠ ᡣᡝᠮᡞᠴᡞᠮᠠᡞᠯᡞ ᡨᠣᡣᠰᠣ ᡩᡝ ᡤᡝᠨᡝᡫᡞ ︐ ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠮᡝ “ ᡨᡠᠮᡝᠨ ᡥᡡᡨᡠᠷᡞ ᠪᡝ
ᠪᡝᠨᡝᠮᡝ ᡨᡠᠮᡝᠨ ᠪᠣᠣ ᡩᡝ ᡩᠣᠰᡞᠮᠪᡞ ” ᠰᡝᠷᡝ ᡩᠠᡨᡝᡢᡤᡝ ᡨᠠᡢᡣᠠᠨ ᡩᡝ ᡩᠣᠰᡞᠷᡝ ᠠᡧᡧᠠᠨ ᠪᡝ ᠰᠠᠷᡞᠪᡠᡫᡞ ︐
ᡨᠣᡣᠰᠣᡞ ᡞᠷᡤᡝᠨ ᡩᡝ ᡪᡠᠷᡠ ᡤᡞᠰᡠᠨ ᠪᡝ ᠠᠷᠠᠮᡝ ᠪᡠᠮᡝ ︐ ᡞᠴᡝ ᠠᠨᡞᠶᠠᡞ ᡪᠠᠯᠪᠠᠷᡞᠨ ᠪᡝ ᠪᡝᠨᡪᡞᡥᡝ ︒
ᡝᠨᡝᡢᡤᡞ ᡫᠠᡣᠰᡞᡢᡤᠠ ᡥᡝᠷᡤᡝᠰᡞ ᡤᡝᠷᡝᠨ ᡩᡝ ᡪᡠᠷᡠ ᡤᡞᠰᡠᠨ ᠪᡝᠨᡪᡞᠮᠪᡞ ᠰᡝᠷᡝ ᠪᡝ ᡩᠣᠨᡪᡞᡫᡞ ︐ ᡨᠣᡣᠰᠣᡞ
ᡞᠷᡤᡝᠨ ᡝᠷᡩᡝᡣᡝᠨ ᡞ᠋ ᡨᠣᡣᠰᠣᡞ ᠸᡝᡞ ᠶᡠᠸᠠᠨ ᡥᡡᡞ ᡩᡝ ᡪᡞᡥᡝ ︐ ᠪᠠᡪᡞ ᠣᡥᠠᡣᡡ ︐ ᠠᡧᡧᠠᠨ ᠪᠣᠣ ᡩᡝ
ᠴᡞᠶᡠᠨᡪᡠᡢ ᡠᡨᡥᠠᡞ ᡪᠠᠯᡠ ᡨᡝᡥᡝ ︒ ᠰᡞᠶᠠᠨ ᡧᡠ ᠸᡝᠨ ᡣᡠᠷᡝᠨ ᡞ᠋ ᠸᡝᡞᠯᡝᠷᠠᠰᡞ ᠨᡝᠨᡝᠮᡝ ᡤᡝᠷᡝᠨᠣᡫᡞ ᡩᡝ
ᡞᠴᡝ ᠠᠨᡞᠶᠠ ᡝᠷᡤᡞ ᡞᠷᡤᡝᠨ ᠠᠨ ᡨᠠᠴᡞᠨ ᠠᡧᡧᠠᠨ ᠪᡝ ᡪᡞᠶᠠᡢᠨᠠᠮᡝ ᠪᡠᡥᡝ ︐ “ ᠠᡪᡞᡤᡝ ᡪᡠᠰᡝ ᠠᡪᡞᡤᡝ ᡪᡠᠰᡝ
ᠰᡞ ᡠᠮᡝ ᡤᠠᠪᡠᠯᠠ ᠣᡪᠣᠷᠣ ︐ ᠯᠠᠪᠠ ᠰᠠᡞᡢᡤᡞ ᠪᡝ ᡩᡠᠯᡝᠴᡞ ᡠᡨᡥᠠᡞ ᡞᠴᡝ ᠠᠨᡞᠶᠠ ᠣᠮᠪᡞ ” ︒ ᠯᠠ ᠪᠠ
ᠰᠠᡞᡢᡤᡞ ᡩᡝ ᠯᠠ ᠪᠠ ᠪᡠᡩᠠ ᡪᡝᠮᡝ ︐ ᡤᡝᠯᡞ ᠯᠠ ᠪᠠ ᠰᡠᠸᠠᠨ ᡩᠠ ᡪᡝᠮᡝ ︐ ᠪᠣᠣ ᠪᡝ ᡤᡝᡨᡝᠷᡝᠪᡠᠮᡝ ︑
ᠮᠠᡫᠠᠷᡞ ᡩᡝ ᠸᡝᠴᡝᠮᡝ ᡩᠣᠪᠣᠮᡝ ︐ ᡪᡠᠷᡠ ᡤᡞᠰᡠᠨ ᡩᡝ ᠯᠠᠪᡩᡠ ᡤᡡᠨᡞᡤᠠᠨ ᠪᡞᠮᠪᡞ ︐ ᡪᡠᠷᡠ ᡤᡞᠰᡠᠨ
ᠯᠠᡨᡠᠪᡠᠷᡝ ᡩᡝ ᡤᡝᠯᡞ ᡪᡞᠶᠠᡢᠨᠠᠨ ᠪᡞᠮᠪᡞ ︐ ᡞᠴᡝ ᠠᠨᡞᠶᠠᡞ ᠰᠠᡞᡢᡤᡞ ᡩᡝ ᠪᡞᠶᠠᠨ ᡦᠣᠣ ᠰᡞᠨᡩᠠᠷᠠ ᠰᡝᡣᡞᠶᡝᠨ
ᡫᡠᠯᡝᡥᡝ ︐ ᠠᠨᡞᠶᠠᡞ ᠪᡞᠶᠠᡞ ᡨᠣᡫᠣᡥᠣᠨ ᡞᠯᡥᠠᡢᡤᠠ ᡩᡝᡢᡪᠠᠨ ᡩᠠᠪᡠᠷᡝ ᡨᠠᠴᡞᠨᡠᠨ ᡪᡝᠷᡤᡞ ᠪᡝ ᠨᡞᠷᡠᡤᠠᠨ
ᡥᡝᠷᡤᡝᠨ ᡞ᠋ ᡪᡞᠶᠠᡢᠨᠠᠮᡝ ᠰᡠᠮᠪᡠᠮᡝ ᡤᡝᠷᡝᠨᠣᡫᡞ ᠪᡝ ᡞᠴᡝ ᠠᠨᡞᠶᠠ ᠰᠠᡞᡢᡤᡞ ᡞ᠋ ᡤᡝᠷᡝᠨ ᡥᠠᠴᡞᠨ ᡨᠠᠴᡞᠨᡠᠨ
ᠪᡝ ᡝᠯᡝᡞ ᡧᡠᠮᡞᠨ ᡨᠠᡣᠠᠨᠪᡠᡥᠠᠪᡞ ︒ ᡨᡝᠷᡝ ᠪᠠ ᡞ᠋ ᡞᠴᡝ ᠠᠨᡞᠶᠠ ᠰᠠᡞᡢᡤᡞ ᠪᡝ ᡨᡝᠨᡞᡣᡝᠨ ᡪᡞᠶᠠᡢᠨᠠᠮᡝ
ᠸᠠᡪᡞᠮᡝ ︐ ᡝᠷᡝ ᠪᠠ ᡩᡝ ᡫᠠᡣᠰᡞᡢᡤᠠ ᡥᡝᠷᡤᡝᠰᡞᠰᠠ ᡤᡝᠯᡞ ᡥᠣᠣᡧᠠᠨ ᠪᡝᡥᡝ ᡫᡞ ᠪᡝ ᡨᡠᠴᡞᠪᡠᠮᡝ ︐ ᡠᠷᡤᡠᡢᡤᡝ
ᡫᡠᠯᡤᡞᠶᠠᠨ ᡥᠣᠣᡧᠠᠨ ᠪᡝ ᠰᡝᡣᡨᡝᠮᡝ ︐ ᡪᡠᠷᡠ ᡤᡞᠰᡠᠨ ᠪᡝ ᠠᠷᠠᠮᡝ ᡩᡝᠷᡞᠪᡠᡥᡝ ︒ ᡫᠠᡣᠰᡞᡢᡤᠠ ᡥᡝᠷᡤᡝᠰᡞᠰᠠ
ᡨᠣᠮᠣᠷᡥᠣᠨ ᠪᡞᠮᡝ ᡥᡡᠰᡠᡢᡤᡝ ᡞ᠋ ᠪᡝᡥᡝ ᡫᡞ ᠪᡝ ᡨᡠᡣᡞᠶᡝᠮᡝ ᠯᠠᠰᡞᡥᡞᠶᠠᠮᡝ ︐ ᡫᡞ ᡞ᠋ ᡝᠮᡣᡝ ᡝᠮᡣᡝᠨ
ᠨᠠᠷᡥᡡᡧᠠᠮᡝ ᠠᠷᠠᠮᡝ ︐ ᡫᠠᡣᠰᡞᡢᡤᠠ ᡥᡝᠷᡤᡝᠨ ᡥᠣᠣᡧᠠᠨ ᡩᡝ ᡩᡠᡣᡩᡠᠮᡝ ᡨᡠᠴᡞᠷᡝᡩᡝ ︐ ᡨᠣᡣᠰᠣᡞ ᡞᠷᡤᡝᠰᡝ ᡞ᠋
ᡫᡝᠷᡤᡠᠸᡝᠷᡝ ᠪᡝ ᠪᠠᡥᠠᠮᡝ ᠠᠯᡞᡥᠠ ︒ ᡨᠣᡣᠰᠣᡞ ᡞᠷᡤᡝᠨ ᡞ᠋ ᠪᠠᡞᡥᠠᠨᠠᠨ ᡩᡝ ᡨᡝᡞᠰᡠᠯᡝᠮᡝ ︐ ᡫᠠᡣᠰᡞᡢᡤᠠ
ᡥᡝᠷᡤᡝᠰᡞᠰᠠ ᡝᠮᡣᡝ ᡝᠮᡣᡝᠨ ᡞ᠋ ᠮᡠᡪᡞᠯᡝᠨ ᠪᡝ ᡪᠠᠯᡠᡣᡞᠶᠠᠪᡠᠮᡝ ︐ 200 ᡩᡠᠯᡝᠷᡝ ᠰᠠᠪᡞᡢᡤᠠ ᡤᡡᠨᡞᠨ ᠪᡞᡥᡝ
ᡪᡠᠷᡠ ᡤᡞᠰᡠᠨ ᠪᡝ ᡞᠴᡝ ᠠᠨᡞᠶᠠᡞ ᡪᠠᠯᠪᠠᠷᡞᠨ ᠪᡝ ᡩᠠᡥᠠᠪᡠᡫᡞ ︐ ᡨᠣᡣᠰᠣᡞ ᡞᠷᡤᡝᠨ ᡤᠠᠯᠠ ᡩᡝ ᠪᡝᠨᡝᡥᡝᠪᡞ ︒
ᡫᡠᠯᡤᡞᠶᠠᠨ ᠪᠣᠴᠣᡢᡤᠣ ᡪᡠᠷᡠ ᡤᡞᠰᡠᠨ ︑ ᡨᡠᠮᡞᠨ ᠪᡝᡥᡝ ᡞ᠋ ᠸᠠᡢᡤᠠ ᠸᠠ ᠨᡞᠶᠠᠯᠮᠠᠰᠠ ᡞ᠋ ᡪᡞᡩᡝᠷᡝ ᡠᠯᡤᡞᠶᠠᠨ
ᠠᠨᡞᠶᠠ ᡞᠴᡝ ᠠᠨᡞᠶᠠᡞ ᠰᠠᡞᡢᡤᡞ ᡞ᠋ ᡝᠷᡝᠪᡠᠨ ᠪᡝ ᠶᠠᠨᡩᡠᠮᡝ ︐ ᡤᡝᠯᡞ ᠨᡞᠶᠠᠯᠮᠠᠰᠠ ᡞᠴᡝ ᡝᠮᡠ ᠠᠨᡞᠶᠠ ᡩᡝ
ᠰᠠᡞᡣᠠᠨ ᠪᠠᠨᡪᡞᠨᠸᡝᠨ ᡞ᠋ ᡝᠷᡝᠪᡠᠨ ᠪᡝ ᡞᠯᡝᡨᡠᠯᡝᠮᡝ ︐ ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠮᡝ “ ᡨᡠᠮᡝᠨ ᡥᡡᡨᡠᠷᡞ ᠪᡝ
ᠪᡝᠨᡝᠮᡝ ᡨᡠᠮᡝᠨ ᠪᠣᠣ ᡩᡝ ᡩᠣᠰᡞᠷᡝ ” ᡩᠠᡨᡝᡢᡤᡝ ᡨᠠᡢᡣᠠᠨ ᡩᡝ ᡩᠣᠰᡞᠷᡝ ᠠᡧᡧᠠᠨ ᠪᡝ ᠰᠠᠷᡞᠪᡠᡥᠠᡢᡤᡝ ︐ ᡩᠠᡢ
ᡪᠠᡞ ᡩᠠᠰᠠᠨ ᠶᠠᠮᡠᠨ ᡞ᠋ ᠮᡠᡪᡞᠯᡝᠨ ᡨᠠᡨᠠᡧᠠᠪᡠᠷᡝ ︑ ᡪᠠᠯᠪᠠᠷᡞᠨ ᠪᡝ ᠮᡞᡢᡤᠠᠨ ᡨᡠᠮᡝᠨ ᠪᠣᡞᡤᠣᠨ ᡩᡝ
ᠪᡝᠨᡝᠮᡝ ᡞᠰᡞᠨᠠᠪᡠᠮᡝ ︐ ᡤᡝᠯᡞ ᡨᠣᡣᠰᠣᡞ ᡞᠷᡤᡝᠨ ᡩᡝ ᡤᡝᠷᡝᠨᡠᠰᡠ ᡞ᠋ ᠠᠮᠪᠠ ᠪᠣᡞᡤᠣᠨ ᡞ᠋ ᠪᡠᠯᡠᡣᠠᠨ ᠪᡝ
ᠰᡝᠷᡝᠪᡠᡥᡝᠪᡞ ︒ ᠰᡞᠷᠠᠪᡠᡫᡞ ︐ ᡣᡝᠮᡞᠴᡞ ᠮᠠᡞᠯᡞ ᡨᠣᡣᠰᠣ ᠨᡞᡢᡤᡝ ᡤᡝᠯᡞ ᡞᠴᡝ ᠠᠨᡞᠶᠠ ᠪᡝ ᠣᡣᡩᠣᠷᠣ ᡪᡝᠷᡤᡞ
ᠠᡧᡧᠠᠨ ᠪᡝ ᠰᡞᠷᠠᠨᡩᡠᡥᠠᡞ ᡞᠴᡞᡥᡞᠶᠠᠮᡝ ︐ ᡪᡠᡢᡥᡡᠸᠠ ᡠᠯᠠᠪᡠᡢᡤᠠ ᡧᡠ ᠸᡝᠨ ᠪᡝ ᠠᠯᡤᡞᠮᠪᡠᠮᡝ ︐ ᡤᡝᠷᡝᠨ
ᡠᡣᠰᡠᠷᠠᡞ ᠴᡞᠶᡠᠨᡪᡠᡢ ᠨᡞ ᡝᠮᡤᡞ ᠸᡝᠨᡪᡝᡥᡠᡢᡤᡝ ᠠᠨᡞᠶᠠ ᠪᡝ ᡩᡠᠯᡝᠪᡠᠮᠪᡞ ︒ ᠰᡞ ᡪᡞᠨ ᡦᡞᡢ ᡪᡠᡢᡤᡠᡢ
ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ ᡪᡠᠸᠠᠨ ᡪᡠᠸᡝᠴᡞ ᠮᡠᡩᠠᠨ ᡞᠰᠠᠮᡝ ᡨᠠᠴᡞᠷᡝ ᡝᠷᡞᠨ ᡩᡝ ᡪᠠᠯᠠ ᡩᡠᠷᠰᡠᠨ ᠸᡝᠮᡝ ᠠᠴᠠᠷᠠ
ᠪᡝ ᠠᡧᡧᠠᠨᡩᡠᠪᡠᠮᡝ ᡧᡠᠮᡞᠨ ᡠᠨᡩᡠ ᡞ᠋ ᠪᠠᠷᡠ ᠪᠠᡩᠠᠷᠠᠪᡠᠮᡝ ᡤᡠᠪᠴᡞ ᡩᠠᡢ ᡤᡠᠪᠴᡞ ᡤᡠᠷᡠᠨ ᠨᡞᠶᠠᠯᠮᠠ ᡞᠷᡤᡝᠨ
ᡞ᠋ ᡠᡥᡝᡞ ᠰᡟᠰᡞᠶᠠᡢ ᡫᡠᠯᡝᡥᡝ ᠪᡝ ᠪᡝᡣᡞᠯᡝᡣᡞ ᠰᡝᠮᡝ ᡩᡝᠰᡠᡢᡤᡞᠶᡝᠯᡝᡥᡝ ᡪᡠᡢᡤᡠᡢ ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ
ᠨᡞᡢᡤᡝ 1 ᠪᡞᠶᠠᡞ 25 ᡞ᠋ ᡞᠨᡝᡢᡤᡞ ᠣᡢᡤᠣᠯᠣ ᡤᡠᠪᠴᡞ ᡪᠠᠯᠠ ᡩᡠᠷᠰᡠᠨ ᡝᠷᡞᠨ ᡪᠠᠯᠠᠨ ᡪᠠᡞ ᡪᠠᠯᠠ ᡩᡠᠷᠰᡠᠨ
ᠸᡝᠮᡝ ᠠᠴᠠᠮᡝ ᠪᠠᡩᠠᠷᠠᠷᠠ ᡩᡝ ᠠᠴᠠᠪᡠᠮᡝ ᡪᡠᠸᠠᠨ ᡪᡠᠸᡝᠴᡞ ᠮᡠᡩᠠᠨ ᡞᠰᠠᠮᡝ ᡨᠠᠴᡞᡥᠠᠪᡞ ︒ ᡪᡠᡢᡤᡠᡢ ᡪᡠᡢᠶᠠᡢ
ᡠᡥᡝᠷᡞᠯᡝᡥᡝ ᡧᡠᡪᡞ ᠰᡞ ᡪᡞᠨ ᡦᡞᡢ ᡨᠠᠴᡞᠨ ᠪᡝ ᡪᠠᡫᠠᡨᠠᠷᠠ ᡝᠷᡞᠨᡩᡝ ᡩᠠᠰᡠᡢᡤᡞᠶᡝᠯᡝᠮᡝ ︐ ᡪᠠᠯᠠ ᡩᡠᠷᠰᡠᠨ
ᠪᡝ ᠠᡧᡧᠠᠨᡩᡠᠪᡠᠮᡝ ᠸᡝᠮᡝ ᠠᠴᠠᠮᡝ ᠪᠠᡩᠠᠷᠠᠪᡠᠷᡝ ︑ ᡤᡠᠪᠴᡞ ᡪᠠᠯᠠ ᡩᡠᠷᠰᡠᠨ ᠪᡝ ᡞᠯᡞᠪᡠᠮᡝ ᠠᠷᠠᠷᠠᡢᡤᡝ
ᠮᡠᠰᡝᡞ ᡨᡝᡞᠰᡠᠯᡝᡥᡝ ᡝᠮᡠ ᡥᠠᠴᡞᠨ ᡥᠠᡥᡞ ᠴᠠᡥᡞ ᡣᡞᠴᡝᠨ ᡪᠣᠷᡞᡢᡤᠠ ᠣᡥᠣ ︒ ᡠᠷᡠᠨᠠᡣᡡ ᠮᡝᡩᡝᡤᡝ ᡩᠠᠰᡥᠠᠯᠠᠨ
ᡧᠠᡢᡤᠠᠨ ᡨᡠᠪᡞᡥᡝ ᠪᡝ ᠪᠠᡞᡨᠠᠯᠠᠮᡝ ︐ ᡪᠠᠯᠠ ᡩᡠᠷᠰᡠᠨ ᠸᡝᠮᡝ ᠠᠴᠠᠷᠠᡢᡤᡝ ᡧᡠᠮᡞᠨ ᡠᠨᡩᡠ ᡞ᠋ ᠪᠠᠷᡠ
ᠪᠠᡩᠠᠷᠠᠷᠠ ᠪᡝ ᠠᡧᡧᠠᠨᡩᡠᠪᡠᠮᡝ ︐ ᡩᠠ ᡝᠶᡝᠨ ᡤᡝᠷᡝᡢᡤᡝ ᠯᡝᠣᠯᡝᠨ ᠪᡝ ᠠᠮᠪᠠᠷᠠᠪᡠᠮᡝ ᠠᠷᠠᠮᡝ ᡝᡨᡠᡥᡠᠨ
ᠠᠷᠠᠮᡝ ︐ ᡤᡠᠪᠴᡞ ᡩᠠᡢ ᡤᡠᠪᠴᡞ ᡤᡠᠷᡠᠨ ᠨᡞᠶᠠᠯᠮᠠ ᡞᠷᡤᡝᠨ ᡞ᠋ ᡫᠠᠯᡞᠨᡩᡠᠮᡝ ᡫᡠᠨᡨᡠᠷᡧᡝᠷᡝ ᡠᡥᡝᡞ ᠰᡟᡧᡞᠶᠠᡢ
ᡫᡠᠯᡝᡥᡝ ᠪᡝ ᠪᡝᡣᡞᠯᡝᡫᡞ ︐ “ ᡪᡠᠸᡝ ᡝᠮᡠ ᡨᠠᡢᡤᡡ ᠠᠨᡞᠶᠠ ” ᡞ᠋ ᡫᠠᡫᡠᠷᡧᠠᠮᡝ ᡫᡠᠨᡨᡠᠷᡧᡝᠷᡝ ᡪᠣᠷᡞᠨ ᠪᡝ
ᡠᠮᡝᠰᡞᠯᡝᠷᡝ ︑ ᡪᡠᡢᡥᡡᠸᠠ ᡠᡣᠰᡠᠷᠠᡞ ᡥᠣᠷᠣᡢᡤᠣ ᠠᠮᠪᠠᠯᡞᡢᡤᡡ ᡩᠠᡥᡞᠮᡝ ᠶᡝᠨᡩᡝᠷᡝ ᡪᡠᡢᡬᠣ ᡝᠷᡝᠪᡠᠨ ᠪᡝ
ᡠᠮᡝᠰᡞᠯᡝᠷᡝ ᡪᠠᠯᡞᠨ ᡝᡨᡠᡥᡠᠨ ᠠᠮᠪᠠ ᠣᠣᠷᡞ ᠰᡠᡣᡩᡠᠨ ᡥᡡᠰᡠᠨ ᠴᡞᠨᡝᠨ ᡪᠠᡞ ᡤᡝᠷᡝᡢᡤᡝ ᠯᡝᠣᠯᡝᠨ ᠸᡝᡥᡞᠶᡝᠷᡝ
ᠪᡝ ᠰᡞᠷᠠᠪᡠᠮᠪᡞ ᠰᡝᡥᡝ ︒ ᡝᠷᡝ ᠮᡠᡩᠠᠨ ᡪᡠᡢᡤᡠᡢ ᡪᡠᡢᠶᠠᡢ ᡪᡝᡢᡲᡞ ᡪᡞᠣᡞ ᡞᠰᠠᠨᡩᡠᠮᡝ ᡨᠠᠴᡞᠷᡝ “ ᡣᡞᠴᡝᠨ
ᡨᠠᡢᡤᡞᠨ ” ᠪᡝ ᡪᠠᠯᠠ ᡩᡠᠷᠰᡠᠨ ᠸᡝᠮᡝ ᠠᠴᠠᠮᡝ ᠪᠠᡩᠠᠷᠠᠷᠠ ᡠᡪᡠᡞ ᡪᡞᡪᡠᠨ ᡩᡝ ᠰᡞᠨᡩᠠᡫᡞ ︐ ᡫᡞᡩᡝᠮᡝ
ᠰᡞᠪᡣᡞᠮᡝ ︑ ᠰᡠᠮᡝ ᡪᡞᠶᠠᡢᠨᠠᠷᠠ ︑ ᡤᡞᠰᡠᠷᡝᠮᡝ ᠯᡝᠣᠯᡝᠴᡝᠷᡝᡢᡤᡝ ᡞᠰᡥᡠᠨᡩᡝ ᠠᠴᠠᠷᠠ ᡩᡠᠷᡠᠨ ᡞ᠋ ᠶᠠᠪᡠᠪᡠᡥᠠ
︒ 25 ᡞ᠋ ᡞᠨᡝᡢᡤᡞ ᠣᡢᡤᠣᠯᠣ ︐ ᠰᡞ ᡪᡞᠨ ᡦᡞᡢ ᡞ᠋ ᠶᠠᠷᡥᡡᡩᠠᠷᠠ ᡫᡝᡪᡞᠯᡝ ︐ ᡪᡠᡢᡤᡠᡢ ᡪᡠᡢᠶᠠᡢ ᡪᡝᡢᡲᡞ
ᡪᡞᠣᡞ ᡨᡠᡢᡲᡞ ᠨᡞᠶᠠᠯᠮᠠ ᡞᠷᡤᡝᠨ ᠰᡝᠷᡣᡞᠨ ᡫᠠᠯᡤᠠᠷᡞ ᡞᠴᡝ ᡪᠠᠯᠠ ᡩᡠᠷᠰᡠᠨ ᡨᠠᡣᡨᡠ ᡩᡝ ᡪᡞᡫᡞ ︐ ᡨᡝᠰᡝ
ᠨᡝᠨᡝᠮᡝ ᠨᡞᠶᠠᠯᠮᠠ ᡞᠷᡤᡝᠨ ᠰᡝᠷᡣᡞᠨ ᡨᠣᠨᠣᡢᡤᠣ ᡠᠯᠠᠮᡝ ᠰᡝᠯᡤᡞᠶᡝᠷᡝ ᡤᡠᡢᠰᡟ ᡞ᠋ ᠨᡝ ᡫᠠᠯᡤᠠ ᡩᡝ ᡩᡞᠶᠠᠨᡯᡞ
ᡩᡠᠷᡠᠨ ᡞ᠋ ᠰᡝᠷᡣᡞᠨ ᡥᡡᠯᠠᠷᠠ ᠯᠠᠨ ᠪᡝ ᡞᠯᡞᠪᡠᠮᡝ ᠠᠷᠠᠷᠠ ᡪᠠᡞ ᠪᡞᠷᡝᡨᡝᠯᡝᠮᡝ ᠪᠠᡞᡨᠠᠯᠠᠮᠠᡥᠠ ᠠᠷᠪᡠᠨ ᠪᡝ
ᠪᠠᡞᠴᠠᠮᡝ ᡨᡠᠸᠠᠮᡝ ᡪᠠᡞ ᡨᠠᡣᠠᠮᡝ ᡤᠠᡞᡥᠠ ︒ ᡤᡠᠷᡞᠮᡝ ᠠᡧᡧᠠᠮᡝ ᠪᠣᠣᠯᠠᠷᠠ ᡪᠣᠷᡞᡧᠠᠷᠠ ᠨᡝᠴᡞᠨ ᡨᠠᡞᠰᡝ ᡞ᠋
ᡪᡠᠯᡝᠷᡞ ︐ ᠰᡞ ᡪᡞᠨ ᡦᡞᡢ ᡪᡞᡢ ᡥᡝᠪᡝᡞ ᡤᠣᠯᠣ ᠴᡝᡢᡩᡝ ᡥᠣᡨᠣᠨ ᠯᡠᠸᠠᠨᡦᡞᡢ ᠰᡞᠶᠠᠨ ᡦᡞᡢᡫᠠᡢ ᠮᠠᠨᡪᡠ ᡤᡡᠰᠠ
ᠶᡠᡞᡢ ᡨᠣᡣᠰᠣ ᡩᡝ ᡫᡠᡪᡠᠷᡠᠯᠠᠮᠠᡥᠠ ᡝᡪᡝᠰᡞ ᡪᠠᡞ ᡨᠣᡣᠰᠣ ᡩᡝ ᡨᡝᡫᡞ ᠶᠠᡩᠠᡥᡡᠨ ᠪᡝ ᠸᡝᡥᡞᠶᡝᠷᡝ ᡠᡪᡠᡞ ᡧᡠᡪᡞ
ᡞ᠋ ᡝᠮᡤᡞ ᠰᡞᠷᡤᡝ ᠠᠴᠠᠪᡠᡫᡞ ᡤᡡᠨᡞᡤᠠᠨ ᡥᡡᠯᠠᡧᠠᠮᡝ ︐ ᡥᠠᠷᠠᡢᡤᠠ ᡨᠣᡣᠰᠣᡞ ᠶᠠᡩᠠᡥᡡᠨ ᡩᡝᠷᡞ ᡠᡣᠴᠠᠮᡝ
ᠠᡣᡩᡠᠨ ᠪᡝ ᡤᡠᡢᠯᡝᠷᡝ ᠸᡝᡞᠯᡝᠷᠠᠨ ᡞ᠋ ᡞᠪᡝᠮᠠᡥᠠ ᠠᠷᠪᡠᠨ ᠪᡝ ᡨᠠᡣᠠᠮᡝ ᠰᠠᡥᠠᠪᡞ ︒ ᡨᡝᠷᡝᡞ ᠠᠮᠠᠯᠠ ︐ ᠰᡞ
ᡪᡞᠨ ᡦᡞᡢ ᡪᡝᠷᡤᡞ ᡠᠷᠰᡝ ᠨᡞᠶᠠᠯᠮᠠ ᡞᠷᡤᡝᠨ ᠰᡝᠷᡣᡞᠨ ᡞᠴᡝ ᡪᠠᠯᠠ ᡩᡠᠷᠰᡠᠨ ᠨᡞᠶᠠᠮᠠᠨ ᡩᡠᠯᡞᠮᠪᠠ ᡩᡝ
ᠨᡞᠶᠠᠯᠮᠠ ᡞᠷᡤᡝᠨ ᠰᡝᠷᡣᡞᠨ ᠸᡝᡞᠪᠣ ︑ ᠸᡝᡞᠰᡞᠨ ᡤᡝᠷᡝᡢᡤᡝ ᡥᠣᠣ ︑ ᡣᡝᡥᡡᡩᡠᠸᠠᠨ ᡞᠯᡞᠪᡠᠷᠠᠨ ᠠᠷᠪᡠᠨ
ᠪᠣᠣᠯᠠᠨ ᠪᡝ ᡩᠣᠨᡪᡞᡥᠠ ︐ ᡞᠴᡝ ᡪᠠᠯᠠ ᡩᡠᠷᠰᡠᠨ ᡨᡠᠴᡞᠷᠰᡠ ᠰᠠᠷᡞᠪᡠᠨ ᠪᡝ ᡨᡠᠸᠠᡥᠠ ︒ ᠴᡞᠨᠴᡞᠯᠠᠮᡝ ᡨᡠᠸᠠᠮᡝ
ᠸᠠᡪᡞᡥᠠ ᠠᠮᠠᠯᠠ ︐ ᠰᡞ ᡪᡞᠨ ᡦᡞᡢ ᡪᡝᠷᡤᡞ ᠨᡞᠶᠠᠯᠮᠠ ᡞᠷᡤᡝᠨ ᠠᠰᡠᠷᠠᠨ ᡤᡠᠪᠴᡞ ᡪᠠᠯᠠ ᡩᡠᠷᠰᡠᠨ ᠪᠣᠣᠯᠠᠮᡝ
ᡪᠠᡫᠠᡨᠠᠷᠠ ᠨᡞᠶᠠᠮᠠᠨ ᡩᡠᠯᡞᠮᠪᠠ ᡩᡝ ᡪᡞᡫᡞ ︐ ᠨᡞᠶᠠᠯᠮᠠ ᡞᠷᡤᡝᠨ ᠠᠰᡠᠷᠠᠨ ᡯᡠᡢᡮᠠᡞ ᠶᡝ ᡪᡝᠨ ᡪᡝᠨ ᡠᡨᡥᠠᡞ
ᡪᠠᠯᠠ ᡩᡠᠷᠰᡠᠨ ᠸᡝᠮᡝ ᠠᠴᠠᠮᡝ ᠪᠠᡩᠠᠷᠠᠷᠠ ᠪᡝ ᠰᡠᠮᡝ ᡪᡞᠶᠠᡢᠨᠠᠮᡝ ᠪᡠᡥᡝ ︐ ᡤᡝᠷᡝᠨᠣᡫᡞ ᡝᠮᠪᠠᡩᡝ
ᠯᡝᠣᠯᡝᠴᡝᡥᡝᠪᡞ ︒ ᠰᡞ ᡪᡞᠨ ᡦᡞᡢ ᠣᠶᠣᡢᡤᠣ ᡤᡞᠰᡠᠨ ᡤᡞᠰᡠᠷᡝᡥᡝ ︒ ᡞ ᡩᡝᠰᡠᡢᡤᡞᠶᡝᠯᡝᠮᡝ ︐ ᡠᠷᡠᠨᠠᡣᡡ ᡩᡝᠷᡤᡞ
ᡨᠠᡢᡣᠠᠨ ᠪᠣᡩᠣᠮᡞᠯᡝᠨ ᠪᡝ ᡨᠠᡣ ᠰᡝᠮᡝ ᠰᠠᡞᠨ ᠠᠷᠠᠮᡝ ︐ ᡞᠴᡝ ᡩᡠᠷᡠᡤᠠᠨ ᡠᠯᠠᠮᡝ ᠰᡝᠯᡤᡞᠶᡝᠷᡝ ᠨᡝᠴᡞᠨ
ᡨᠠᡞᠰᡝ ᠪᡝ ᡞᠯᡞᠪᡠᠮᡝ ᠠᠷᠠᠮᡝ ︐ ᡞᠴᡝ ᡩᡠᠷᡠᡤᠠᠨ ᡩᠠ ᡝᠶᡝᠨ ᡪᠠᠯᠠ ᡩᡠᠷᠰᡠᠨ ᠪᡝ ᡞᠯᡞᠪᡠᠮᡝ ᠠᠷᠠᠮᡝ ︐ ᡩᠠ
ᡝᠶᡝᠨ ᠰᠠᠯᡞᡤᠠᠨ ᡠᠷᠠᡥᡞᠯᠠᠷᠠ ᡥᡡᠰᡠᠨ ᡞ᠋ ᠪᠠᠨᠠ ᠨᡞᠷᡠᡤᠠᠨ ᠪᡝ ᠠᠮᠪᠠᠷᠠᠪᡠᠮᡝ ︐ ᡩᠠᡢ ᠨᡞ ᡪᡞᠯᡤᠠᡢ
ᡠᠯᠠᠪᡠᠷᡝᡢᡤᡝ ᡝᠯᡝ ᠨᡝᡞᠪᡠᠮᡝ ︐ ᡝᠯᡝ ᠣᠨᠴᠣ ᠣᠮᡝ ︑ ᡝᠯᡝ ᡧᡠᠮᡞᠨ ᠣᠪᡠᠮᠪᡞ ︒ ᡠᠷᡠᠨᠠᡣᡡ ᡣᡞᠷᡠ ᡤᡝᡨᡠᡣᡝᠨ
ᡫᡞᠶᠠᡢᡤᠠ ᡞ᠋ ᡨᠣᠪ ᠠᠴᠠᠨᠠᠷᠠ ᡪᡝᡢᡲᡞ ᡫᠣᠷᠣᡥᠣᠨ ︑ ᡤᡝᠷᡝᡢᡤᡝ ᠯᡝᠣᠯᡝᠨ ᠶᠠᠷᡠᠷᡝ ᡫᠣᠷᠣᡥᠣᠨ ︑ ᠰᠠᠯᡞᡤᠠᠨ
ᡤᠠᡞᠷᡝ ᡫᠣᠷᠣᡥᠣᠨ ᡩᡝ ᡨᡝᡢ ᠰᡝᠮᡝ ᡞᠯᡞᠮᡝ ︐ ᡤᡞᠶᠠᡢᡤᠠ ᡨᡠᠸᠠᡣᡡᠨ ︑ ᠪᠠᡣᡨᠠᠮᠪᡠᠨ ︑ ᡩᡠᠷᡠᠨ ︑ ᠠᠷᡤᠠ
ᡤᠠᠮᠠᠨ ︑ ᠠᠷᡤᠠ ᡩᡝᠮᡠᠨ ᡪᡝᠷᡤᡞ ᡞᠴᡝ ᡫᡠᡣᡪᡞᠯᡝᠷᡝ ᠪᡝ ᡩᡠᠯᡝᠮᠪᡠᡫᡞ ︐ ᡨᠣᠪ ᡝᠷᡤᡞ ᡠᠯᠠᠮᡝ ᠰᡝᠯᡤᡞᠶᡝᠷᡝ
ᡫᡝᡨᡝᠰᡠ ᡪᠠᡞ ᠮᡠᡣᡝᠨᡝᠴᡞᠨ ᡩᡝ ᡝᠮᡠ ᡞᠯᡝᡣᡝᠨ ᡨᡠᡣᡞᠶᡝᠪᡠᠨ ᠪᡞᠪᡠᠮᠪᡞ ︒ ᡩᠠ ᡝᠶᡝᠨ ᡪᠠᠯᠠ ᡩᡠᠷᠰᡠᠨ
ᡠᠷᡠᠨᠠᡣᡡ ᡝᠷᡞᠨ ᠪᡝ ᠠᠮᠴᠠᠮᡝ ᡝᠯᡝᡞ ᠯᠠᠪᡩᡠ ᡪᡞᡢᡣᡞᠨ ᠶᠠᠷᡤᡞᠶᠠᠨ ᡣᡝᡤᡠᠸᠠᠨ ᡩᡠᠷᡠᠨ ︑ ᡨᡠᠸᠠᡣᡡᠨ
ᡤᡝᡢᡤᡞᠶᡝᠨ ᡤᡝᡨᡠᡣᡝᠨ ᠮᡝᡩᡝᡤᡝᡢᡤᡝ ᠪᠠᡣᡨᠠᠮᠪᡠᠨ ᠪᡝ ᠰᡞᠷᠠᠪᡠᠮᡝ ︐ ᡤᡝᠷᡝᡢᡤᡝ ᠯᡝᠣᠯᡝᠨ ᠴᠠᡢᠰᡝᡞ ᠪᡝᠶᡝᡞ
ᠠᠴᡝᡥᡝᡢᡤᡝ ᡨᠣᠣᠰᡝ ᡪᠠᡞ ᡝᡪᡝᠨ ᡨᡝᠮᡝ ᠶᠠᠷᡠᠷᡝ ᡨᠣᠣᠰᡝ ᠪᡝ ᡪᠠᡫᠠᡨᠠᠮᠪᡞ ︒ ᡠᠷᡠᠨᠠᡣᡡ ᡤᡠᠷᡠᠨ ᠪᠣᠣᡞ
ᡪᡝᡢᡲᡞ ᡝᠯᡥᡝ ᠨᡝᠯᡥᡝ ︑ ᡧᡠ ᠸᡝᠨ ᡝᠯᡥᡝ ᠨᡝᠯᡥᡝ ︑ ᡨᠠᡣᠠᠰᡠ ᠠᠷᠪᡠᠨ ᡝᠯᡥᡝ ᠨᡝᠯᡥᡝ ᡞ᠋ ᡩᡝᠨ ᡣᡝᠮᡠᠨ ᡩᡝᠷᡞ
ᡪᡞᡫᡞ ︐ ᠠᠰᡠᠷᠠᠨ ᠪᠠᡣᡨᠠᠮᠪᡠᠨ ᡞᠯᡞᠪᡠᠷᠠᠨ ᠪᡝ ᡝᡨᡠᡥᡠᠯᡝᠮᡝ ︐ ᡤᡠᠪᠴᡞ ᡪᠠᠯᠠ ᡩᡠᠷᠰᡠᠨ ᡠᠯᠠᠮᡝ
ᠰᡝᠯᡤᡞᠶᡝᠷᡝ ᠪᡝ ᡫᠠᡫᡠᠨ ᡞ᠋ ᡩᠠᠰᠠᠷᠠ ᡪᡠᡤᡡᠨ ᡩᡝ ᠶᠠᠪᡠᠪᡠᠮᠪᡞ ︒ ᡠᠷᡠᠨᠠᡣᡡ ᠮᡠᡨᡝᠨ ᡥᡡᠰᡠᠨ ᡪᠠᡞ
ᠮᡠᡣᡝᠨᡝᠴᡞᠨ ᠪᡝ ᡤᡠᠪᠴᡞ ᡩᡝᠷᡝᡞ ᡨᡠᡣᡞᠶᡝᠮᡝ ︐ ᡨᠣᠨᠣᡢᡤᠣ ᠪᠠᠶᠠᠰᡠ ᠪᡝ ᠪᠠᡞᡨᠠᠯᠠᠷᠠ ᠪᡝ ᡣᠣᠣᠯᡞᡢᡤᠠ
ᠣᠪᡠᠮᡝ ︐ ᠠᠮᠪᠠ ᡨᠣᠨᠣᡢᡤᠣ ᡪᡝᠷᡤᡞ ᡞᠴᡝ ᡫᠠᡣᠰᡞ ᡝᠷᡩᡝᠮᡠ ᡞ᠋ ᡤᠠᡪᡞᡥᠠ ᡨᡠᡣᠰᡞᠴᡠᡣᡝ ᠪᡝ ᠰᡝᠷᡝᠮᡧᡝᡣᡞ
ᠰᡝᡥᡝ ︒ ᠰᡞ ᡪᡞᠨ ᡦᡞᡢ ᡪᠣᠷᡞᠮᡝ ᡨᡠᠴᡞᠪᡠᠮᡝ ︐ ᡤᡝᠷᡝᠨ ᡨᠠᡢᡣᠠᠨ ᡩᠠᡢᠸᡝᡞ ᡪᠠᡞ ᡩᠠᠰᠠᠨ ᠶᠠᠮᡠᠨ ᠨᡞᡢᡤᡝ
ᡠᠷᡠᠨᠠᡣᡡ ᡩᠠᠰᠠᠨ ᠠᠷᡤᠠ ︑ ᡠᠯᡞᠨ ᡪᡞᡥᠠ ︑ ᠨᡞᠶᠠᠯᠮᠠᡞ ᠮᡠᡨᡠᠨ ᡪᡝᠷᡤᡞ ᡝᠷᡤᡞ ᡩᡝᠷᡞ ᡪᠠᠯᠠ ᡩᡠᠷᠰᡠᠨ ᠸᡝᠮᡝ
ᠠᠴᠠᠮᡝ ᠪᠠᡩᠠᠷᠠᠷᠠ ᡩᡝ ᠸᡝᡥᡞᠶᡝᠷᡝ ᡥᡡᠰᡠᠨ ᡣᡝᠮᡠᠨ ᠪᡝ ᠠᠮᠪᠠᠷᠠᠪᡠᠮᠪᡞ ︒ ᡤᡝᠷᡝᠨ ᡨᠠᡢᡣᠠᠨ ᡠᠯᠠᠮᡝ
ᠰᡝᠯᡤᡞᠶᡝᠷᡝ ᠪᡝ ᡣᠠᡩᠠᠯᠠᠮᡝ ᡩᠠᠨᠠᠷᠠ ᠪᡠᠮᡝᠨ ᠨᡞᡢᡤᡝ ᡣᠠᡩᠠᠯᠠᠮᡝ ᡩᠠᠨᠠᠷᠠ ᡧᡠᡢᡤᡞᡨᡠᠨ ᡩᡠᠷᡠᠨ ᠪᡝ ᡥᠠᠯᠠᠨ
ᠶᠠᠪᡠᠪᡠᠮᡝ ᡞᠴᡝ ᡫᡠᡣᡪᡞᠯᡝᠮᡝ ︐ ᠶᠣᡥᡞᠯᠠᠮᡝ ᠠᠴᠠᠪᡠᠮᡝ ᡪᡝᡢᡮᡝ ᠠᠷᡤᠠ ᡤᠠᠮᠠᠨ ᠪᡝ ᠯᠣᡧᡞᠯᡝᠮᡝ ︐ ᡪᠠᠯᠠ
ᡩᡠᠷᠰᡠᠨ ᠸᡝᠮᡝ ᠠᠴᠠᠷᠠᡢᡤᡝ ᡨᠣᠪ ᠠᠴᠠᠨᠠᠷᠠ ᡫᠣᠷᠣᡥᠣᠨ ᡞ᠋ ᠪᠠᠷᡠ ᠪᠠᡩᠠᠷᠠᠷᠠ ᠪᡝ ᠠᡧᡧᠠᠨᡩᡠᠪᡠᠮᠪᡞ ︒
ᡤᡝᠷᡝᠨ ᡨᠠᡢᡣᠠᠨ ᠶᠠᠷᡥᡡᡩᠠᠰᡞ ᡬᠠᠮᠪᡠ ᡠᠷᡠᠨᠠᡣᡡ ᡪᠠᠯᠠ ᡩᡠᠷᠰᡠᠨ ᡞ᠋ ᡝᠮᡤᡞ ᡤᡡᠨᡞᡤᠠᠨ ᡥᡡᠯᠠᡧᠠᠷᠠ ᠮᡠᡨᡝᠨ
ᡥᡡᠰᡠᠨ ᠪᡝ ᡝᡨᡠᡥᡠᠯᡝᠮᡝ ︐ ᡤᡠᠷᡠᠨ ᠪᡝ ᡩᠠᠰᠠᠮᡝ ᡩᠠᠰᠠᠨ ᠪᡝ ᡞᠴᡞᡥᡞᠶᠠᠷᠠ ᠮᡠᡨᡝᠨ ᡥᡡᠰᡠᠨ ᡪᠠᡞ
ᠮᡠᡣᡝᠨᡝᠴᡞᠨ ᠪᡝ ᠯᠠᡣᠴᠠᠷᡣᡡ ᡞ᠋ ᡩᡝᠨ ᡨᡠᡣᡞᠶᡝᠮᠪᡞ ᠰᡝᡥᡝ ︒ [ ᡝᠷᡞᠨ ᡪᠠᠯᠠᠨ ᡩᡠᠷᡠᠨ ᡨᡠᠸᠠᡣᡡ ] ᡠᠰᡞᠰᡞ
ᡩᡝ ᠪᡠᠶᡝᠨ ᠪᡞᠰᡞᠷᡝ ᡫᠠᡣᠰᡞ ᡝᠷᡩᡝᠮᡠ ᡞ᠋ ᡨᡠᠷᡠᠯᠠᡥᠠ ᠨᡞᠶᠠᠯᠮᠠ ︱ ᡤᡠᠸᠠᠨ ᠯᡞ ᡪᡞᠣᡞ ᡤᡠᠸᠠᠨ ᠯᡞ ᡪᡞᠣᡞ
ᡞ᠋ ᠪᡠᠶᡝᠨ ᡠᠰᡞᠨ ᡨᠣᡣᠰᠣ ᡠᠰᡞᠨ ᡥᡝᡨᡥᡝ ᡠᠰᡞᠰᡞ ᡩᡝ ᠪᡞᡫᡞ ︐ ᠯᠠᠪᡩᡠ ᠠᠨᡞᠶᠠ ᠴᡞ ᡝᠪᠰᡞ ︐ ᡞ ᡤᡠᠪᠴᡞ
ᠣᠣᠷᡞ ᠰᡠᡣᡩᡠᠨ ᡪᠠᡞ ᡨᡠᡢᡤᡝᠨ ᡪᠠᠯᡠ ᡥᠠᠯᡥᡡᠨ ᠪᡠᠶᡝᠨ ᠪᡝ ᡤᡝᠮᡠ ᡠᠰᡞᠨ ᡥᡝᡨᡥᡝᡞ ᡫᠠᡣᠰᡞ ᡝᠷᡩᡝᠮᡠ ᠪᡝ
ᠪᡞᠷᡝᡨᡝᠯᡝᠷᡝ ᠪᠠᡞᡨᠠ ᡥᡝᡨᡥᡝ ᡩᡝ ᡩᠣᠰᡞᠪᡠᡫᡞ ︐ ᠴᠠᠪᠴᠠᠯ ᠰᡞᠶᠠᠨ ᡞ᠋ ᡠᠰᡞᠨ ᡥᡝᡨᡥᡝᡞ ᡨᡠᠴᡞᠷᠰᡠ
ᠨᠣᡢᡤᡞᠪᡠᠷᡝ ︑ ᡠᠰᡞᠰᡞ ᡩᠣᠰᡞᠪᡠᠨ ᠨᠣᡢᡤᡞᠪᡠᠷᡝ ︑ ᡪᡞᡢᡪᡞ ᡤᡝᠷᡝᠨᡠᠰᡠ ᠪᠠᡩᠠᠷᠠᠷᠠ ᡪᠠᠯᡞᠨ ᡪᡞᡪᡞ ᠠᠯᡞᠪᡠᠨ
ᠪᡝ ᠠᠯᡞᠪᡠᡥᠠᠪᡞ ︒ ᡞ ᠠᡞᠮᠠᡣᠠ ᠴᡞᡫᠠᡤᠠᠨ ᠪᠣᡞᡤᠣᠨ ᡞ᠋ ᠠᡩᠠᠯᡞ ︐ ᡤᡠᠯᡠ ᠶᠠᠷᡤᡞᠶᠠᠨ ᡝᠯᡩᡝᡢᡤᡝ ᠸᠠᡣᠠ ︐ ᡞ
ᠠᡞᠮᠠᡣᠠ ᡫᡠᠯᡝᡥᡝ ᡞ᠋ ᡤᡝᠰᡝ ︐ ᡝᠷᡝᠮᡠ ᡫᠠᠷᠰᡞ ᠪᠠᠨᠠ ᡩᡝ ᡧᡠᠮᡞᠨ ᡫᡠᠯᡝᡥᡝ ᡪᠠᡫᠠᡥᠠ ︒ ᡞᠨᡞ ᠪᡝᡨᡥᡝᡞ
ᠰᠣᡢᡣᠣ ᡤᡠᠪᠴᡞ ᠰᡞᠶᠠᠨ ᡞ᠋ 15 ᡤᡡᠰᠠ ᡪᡝᠨ ᡫᠠᠯᡤᠠ ᡩᡝ ᠪᡞᠷᡝᡨᡝᠯᡝᠮᡝ , ᡠᠰᡞᠨ ᠨᠠ ᡞ᠋ ᠶᠠᠶᠠᠮᡠ ᡥᠣᡧᠣ
ᠮᡠᡩᠠᠨ ᡩᡝ ᡞᠰᡞᠨᠠᡥᠠ ︐ ᡪᡠᠸᠠ ᡪᠠᡣᡡᠨ ᠠᠨᡞᠶᠠ ᠪᡝ ᡝᠮᡠ ᡞᠨᡝᡢᡤᡞ ᠠᡩᠠᠯᡞ ᡨᡠᠸᠠᠮᡝ ︐ ᡩᡝᠷᡞᠪᡠᠨ ᡩᡝᠷᡞ
ᡩᡠᠪᡝᠨ ᠰᡞᡩᡝᠨ ᡠᠰᡞᠨ ᡥᡝᡨᡥᡝᡞ ᠠᠷᠠᠮᡨᡠᠴᡞᠪᡠᠷᡝ ᡠᡪᡠᡞ ᡪᡞᡪᡠᠨ ᡩᡝ ᡝᡣᡧᡝᠮᡝ ︐ ᡠᠰᡞᠨ ᡨᡠᠴᡞᠷᠰᡠ ᡞ᠋ ᡞᠴᡝ
ᡥᠠᠴᡞᠨ ᡩᡠᠸᠠᠯᡞ ︑ ᡞᠴᡝ ᡫᠠᡣᠰᡞ ᡝᠷᡩᡝᠮᡠ ︑ ᡞᠴᡝ ᡩᡠᠷᡠᡤᠠᠨ ᠪᡝ ᠴᡝᠨᡩᡝᠷᡝ ︑ ᡩᡠᠷᡠᠨ ᡨᡠᠸᠠᠪᡠᠷᡝ ︑
ᠪᡞᠷᡝᡨᡝᠯᡝᠮᡝ ᡪᠠᡞ ᡫᠠᡣᠰᡞ ᡝᠷᡩᡝᠮᡠ ᠪᡝ ᡪᠣᠷᡞᡧᠠᠮᠪᡠᠷᡝ ︑ ᡠᠰᡞᠰᡞ ᠪᡝ ᡠᠷᡝᠪᡠᠮᡝ ᡨᠠᠴᡞᠪᡠᠮᡝ ᡪᠠᡞ ᡩᡝᠨ
ᡨᡠᠰᠠ ᡨᡝᠪᡠᠨᡝᠪᡠᠨ ᡠᠰᡞᠨ ᡥᡝᡨᡥᡝᡞ ᡝᠷᡤᡞ ᡥᠠᠴᡞᠨ ᠮᡝᠶᡝᠨ ᡞ᠋ ᠶᠠᠷᡤᡞᠶᠠᠯᠠᠮᡝ ᡪᠠᡞ ᠰᡞᠪᡣᡞᠷᡝ ᠪᡝ
ᡠᠨᡝᡢᡤᡞᠯᡝᠮᡝ ᡞᠴᡞᡥᡞᠶᠠᡥᠠᠪᡞ ︒ ᠠᠨ ᡪᡝᠷᡤᡞ ᠣᠷᠣᠨ ᡩᡝ ᠴᡞᠪ ᡝᡣᡞᠰᠠᡣᠠ ᡞ᠋ ᡨᠠᠷᡞᠮᡝ ᠶᠠᡢᡧᠠᠮᡝ ︐ ᡤᡠᠪᠴᡞ
ᠰᡞᠶᠠᠨ ᡞ᠋ ᡠᠰᡞᠨ ᡥᡝᡨᡥᡝᡞ ᡨᡠᠰᠠᠯᡞ ᠨᠣᡢᡤᡞᠪᡠᠷᡝ ︑ ᡠᠰᡞᠰᡞ ᡩᠣᠰᡞᠪᡠᠨ ᠨᠣᡢᡤᡞᠪᡠᠷᡝ ᡪᠠᠯᡞᠨ ᡞᠨᡞ ᠪᡝᠶᡝᡞ
ᡤᡠᠪᠴᡞ ᡥᡡᠰᡠᠨ ᠪᡝ ᠠᠯᡞᠪᡠᡥᠠ ︐ ᡞ ᡠᡨᡥᠠᡞ ᠴᠠᠪᠴᠠᠯ ᠰᡞᠪᡝ ᡯᡞᡲᡞᡧᡞᠶᠠᠨ ᡩᠠᡨᡝᡢᡤᡝ ᡨᠠᡢᡣᠠᠨ ᡠᠰᡞᠨ
ᡥᡝᡨᡥᡝᡞ ᡫᠠᡣᠰᡞ ᡝᠷᡩᡝᠮᡠᠰᡞ ︱ ᡤᡠᠸᠠᠨ ᠯᡞ ᡪᡞᠣᡞ ᡞᠨᡠ ︒ ᡤᡠᠸᠠᠨ ᠯᡞ ᡪᡞᠣᡞ ᠨᡝᠨᡝᠮᡝ ᠠᠮᠠᠯᠠ ᡤᡠᠪᠴᡞ
ᡤᡠᠷᡠᠨ ᡠᠰᡞᠨ ᡥᡝᡨᡥᡝᡞ ᠨᡝᠨᡩᡝᡥᡝ ᠸᡝᡞᠯᡝᠷᠠᠰᡞ ︑ ᡤᡠᠪᠴᡞ ᡤᡠᠷᡠᠨ “ ᡥᡝᡥᡝ ᠪᠠᠨᡞᡢᡤᡝ ” ᡫᡠᠯᡤᡞᠶᠠᠨ ᡣᡞᠷᡠ
ᡤᠠᠯᠠ ︑ ᡯᡞᡲᡞᠴᡞᠣᡞ ᡫᡠᠯᡠ ᠰᠠᡞᠨ ᡠᠰᡞᠨ ᡥᡝᡨᡥᡝᡞ ᡫᠠᡣᠰᡞ ᡝᠷᡩᡝᠮᡠ ᠪᡝ ᠪᡞᠷᡝᡨᡝᠯᡝᠷᡝ ᠨᡞᠶᠠᠯᠮᠠ ︑ ᡞᠯᡞ
ᡪᡝᠣ ᡫᡠᠯᡠ ᠰᠠᡞᠨ ᡤᡠᡢᠴᠠᠨ ᡩᠠᡢ ᠶᡠᠸᠠᠨ ︑ ᡞᠯᡞ ᡪᡝᠣ ᡪᡠᠸᠠᠨ ᠰᠠᡞᠨ ᡠᠰᡞᠨ ᡥᡝᡨᡥᡝᡞ ᠺᠣᡨᠠᠴᡞᠨ
ᠸᡝᡞᠯᡝᠷᠠᠰᡞ ᡪᡝᠷᡤᡞ ᡩᡝᠷᡝᡢᡤᡝ ᠴᠣᠯᠣ ᡩᡝ ᡦᡞᡢᠯᡝᠪᡠᡥᡝᠪᡞ ︒ ᡤᡠᠸᠠᠨ ᠯᡞ ᡪᡞᠣᡞ ᡩᠠᠷᡠᡥᠠᡞ ᡠᠰᡞᠨ ᠶᠠᠯᡠ ᡩᡝ
ᡤᡝᠨᡝᠮᡝ ᡩᠠᠨᠠᠮᡝ ︑ ᡥᡠᡣᡠᠨ ᠪᡝ ᠺᠣᡨᠠᠴᡞᡢᡤᡝ ᡞᠰᡞᠪᡠᠷᡝ ︑ ᠨᡞᠮᡝᡣᡠ ᡞ᠋ ᡠᠮᡞᠶᠠᡥᠠ ᠪᡝ ᠰᡝᠷᡝᠮᡧᡝᠮᡝ
ᡩᠠᠰᠠᠷᠠ ᠪᡝ ᡪᠣᠷᡞᡧᠠᠮᡝ ᠪᡠᠷᡝ ᡨᡝᡞᠯᡝ ᠸᠠᡣᠠ ︐ ᡣᡝᠮᡠᠨᡞ ᡠᠰᡞᠰᡞ ᡩᡝ ᠠᡞᠰᡞᠯᠠᠮᡝ ᠰᠠᡞᠨ ᡫᡝᡨᡝᠰᡠ ᡩᡝᠨ
ᡨᡠᠰᠠ ᠪᡞᠰᡞᠷᡝ ᡞᠴᡝ ᡥᠠᠴᡞᠨ ᡩᡠᠸᠠᠯᡞ ᠪᡝ ᠶᠠᠷᡠᠮᡝ ᡩᠣᠰᡞᠪᡠᡥᠠ ︐ ᡞᠴᡝ ᡨᡠᠸᠠᡣᡡᠨ ᠪᡝ ᡪᡞᠶᠠᡢᠨᠠᠮᡝ ᠪᡠᠮᡝ
︐ ᡞᠴᡝ ᡩᡠᠷᡠᠨ ᠪᡝ ᠪᠠᡞᠮᡝ ᠰᡞᡥᡝᡧᡝᠮᠪᡞ ︒ ᠸᡝᡞᠯᡝᠷᠠᠨ ᡩᡝ ᡥᠠᠷᡨᡠᡢᡤᠠ ᡨᡠᠷᡤᡠᠨᡩᡝ ︐ ᡤᡠᠸᠠᠨ ᠯᡞ ᡪᡞᠣᡞ
ᡠᠰᡞᠰᡞ ᡞ᠋ ᠪᠠᡞᠪᡠᠰᡥᡡᠨ ᠪᡝ ᡨᠠᡣᠠᠮᡝ ︐ ᡩᠠᠮᡠ ᡞ ᡝᠮᡩᠠᠨ ᡤᠠᡧᠠᠨ ᠴᡞ ᡝᠪᡠᡥᡝᡩᡝ ︐ ᡠᠰᡞᠰᡞ ᠰᠠ ᡤᡝᠮᡠ
ᡞᠮᠪᡝ ᡨᠠᡨᠠᠮᡝ ᠮᡝᡞᠮᡝᠨᡞ ᠪᠣᠣᡩᡝ ᡨᠠᠷᡞᡥᠠ ᡪᠠᡣᠠᠰᡠ ᠪᡝ ᡨᡠᠸᠠᠪᡠᠷᡝᡩᡝ ︐ ᡞ ᡣᡞᠷᡞᠪᠠ ᠮᡠᡪᡞᠨ ᡞ᠋ ᡠᠰᡞᠰᡞ
ᡞ᠋ ᡫᠣᠨᡪᡞᡥᠠ ᡫᠣᠨᡪᡞᠨ ᠪᡝ ᠰᡠᠮᡝ ᡪᠠᠪᡠᠮᠪᡞ ︐ ᡨᡝᠰᡝ ᡩᡝ ᡨᡠᠰᠠ ᠪᡞᠰᡞᠷᡝ ᡨᡝᠪᡠᠨᡝᠪᡠᠮᡝ ᡞᠴᡞᡥᡞᠶᠠᠷᠠ
ᠠᠷᡤᠠ ᠪᡝ ᡨᠠᠴᡞᠪᡠᠮᠪᡞ ︒ ᡞᠨᡩᡝ ᡤᡞᠰᡠᠷᡝᠴᡞ ︐ ᡠᠰᡞᠨ ᡥᡝᡨᡥᡝ ᠪᠠᠶᠠᠨ ᡝᠯᡤᡞᠶᡝᠨ ᠪᠠᠷᡤᡞᠶᠠᠷᠠ ︑ ᡠᠰᡞᠰᡞ
ᡠᠷᡤᡠᠨᡪᡝᠷᡝ ᠪᡝ ᠰᠠᠪᡠᡥᠠᡩᡝ ︐ ᡠᡨᡥᠠᡞ ᡞᠨᡞ ᡧᡠᠸᡝ ᠠᠮᠪᠠ ᠰᡝᠪᡪᡝᠨ ᠣᠮᡝ ︐ ᡞᠨᡝᡣᡠ ᡤᡝᠯᡞ ᡞᠨᡞ ᠸᡝᡞᠯᡝᠷᠠᠨ
ᡩᡝ ᠪᡠᡥᡝ ᡧᡠᠸᡝ ᠰᠠᡞᠨ ᡣᠠᠷᡠᡧᠠᠨ ᠰᡝᠮᡝ ᡤᡡᠨᡞᠪᡠᠮᠪᡞ ︒ ᡥᠠᠨᠴᡞ ᠠᠨᡞᠶᠠ ᠴᡞ ᡝᠪᠰᡞ ︐ ᡤᡠᠸᠠᠨ ᠯᡞ ᡪᡞᠣᡞ
ᡞ᠋ ᡪᠠᡫᠠᡨᠠᠮᡝ ᡪᠠᡞ ᠠᡩᠠᠨᠠᡥᠠ ᡠᠰᡞᠨ ᡥᡝᡨᡥᡝᡞ ᡥᠠᠴᡞᠨ ᠮᡝᠶᡝᠨ 20 ᡥᠠᠴᡞᠨ ︐ ᡫᡠᡣᡪᡞᠯᡝᡥᡝ ᡩᡠᠷᡠᠨ
ᡨᡠᠸᠠᡣᡡ ᡫᡠᠯᡝᡥᡝᡢᡤᡝ ᠪᠠ 3 ᠣᠮᠪᡞ ; ᡫᠠᡣᠰᡞ ᡝᠷᡩᡝᠮᡠ ᡠᠷᡝᠪᡠᠨ ᠪᡝ 68 ᠪᡞᠯᡤᠠᠨ ᡯᡠᡲᡞᠯᡝᡥᡝ ︐ ᡤᡡᠰᠠ
ᡨᠣᡣᠰᠣ ᡬᠠᠮᠪᡠ ᡪᠠᡞ ᡠᠰᡞᠰᡞ ᠪᡝ ᡠᠷᡝᠪᡠᡥᡝᡢᡤᡝ 3000 ᡩᡠᠯᡝᠷᡝ ᠨᡞᠶᠠᠯᠮᠠ ᠮᡠᡩᠠᠨ ︐ ᡤᡠᠪᠴᡞ ᠰᡞᠶᠠᠨ ᡞ᠋
630 ᠪᠣᡞᡤᠣᠨ ᡠᠰᡞᠰᡞ ᠪᡝ ᠠᡧᡧᠠᠨᡩᡠᠪᡠᠮᡝ ᡩᠣᠰᡞᠪᡠᠨ ᠨᠣᡢᡤᡞᠪᡠᡥᠠ ︐ ᡨᡠᠴᡞᠷᠰᡠ ᠨᠣᡢᡤᡞᠪᡠᡥᠠ ︐ 15
ᡫᡞᠶᡝᠯᡝᠨ ᡨᠠᠴᡞᠨ ᡧᡠ ᡞ᠋ ᠯᡝᠣᠯᡝᠨ ᡧᡠ ᠠᠷᠠᡫᡞ ︐ ᠴᠠᠪᠴᠠᠯ ᠰᡞᠶᠠᠨ ᡞ᠋ ᡠᠰᡞᠨ ᡥᡝᡨᡥᡝᡞ ᠠᠷᠠᠮᡨᡠᠴᡞᠪᡠᠷᡝ
ᡩᡝ ᠠᠯᡞᠪᡠᠨ ᠠᠯᡞᠪᡠᡥᠠ ︒ ᠴᠠᠪᠴᠠᠯ ᠠᠨᡞᠶᠠᡞ ᠰᠠᡞᡢᡤᡞ ᡩᠣᠪᠣᠷᡞ ᡞᠰᠠᠨ ᠴᠣᠯᡤᠣᠷᠣᠮᡝ ᡝᡫᡞᡥᡝᠪᡞ 1 ᠪᡞᠶᠠᡞ
31 ᡩᡝ ︐ ᠴᠠᠪᠴᠠᠯ ᠰᡞᠶᠠᠨ 2019 ᠴᡞ ᠠᠨᡞᠶᠠᡞ ᠰᠠᡞᡢᡤᡞ ᡠᠷᡤᡠᠯᡝᠷᡝ ᡞᠰᠠᠨ ᠪᡝ ᠰᡞᠶᠠᠨ ᡣᠠᡨᡠᠷᡝᠪᡠᠨ
ᡣᡠᠷᡝᠨ ᡩᡝ ᡝᡫᡞᡥᡝᠪᡞ ︒ ᡞᠰᠠᠨ “ ᠠᡞᠰᡞᠨ ᡠᠯᡤᡞᠶᠠᠨ ᠠᠨᡞᠶᠠ ᠪᡝ ᡠᠷᡤᡠᠯᡝᠮᡝ ︐ ᡥᡝᠪᡝᡢᡤᡝ ᠰᠠᡞᡣᠠᠨ ᡞ᠋
ᠨᡞᠶᡝᡢᠨᡞᠶᡝᠷᡞ ᠪᡝ ᠣᡣᡩᠣᠮᠪᡞ ” ᠰᡝᠷᡝ ᠪᡝ ᡩᠠ ᡪᠣᠷᡞᡢᡤᠠ ᠣᠪᡠᡥᠠ ︐ ᠪᠠᡣᡨᠠᠮᠪᡠᠨ ᠪᠠᠶᠠᠨ ᡝᠯᡤᡞᠶᡝᠨ ︐
ᡯᡞᡲᡞᠰᡞᠶᠠᠨ ᡫᡠᠯᡠ ᠰᠠᡞᠨ ᡨᡝᠰᡠ ᠪᠠᡞ ᠴᠣᡥᠣᡨᠣᠰᡥᡡᠨ ᠪᡞᠰᡞᠷᡝ ᡧᡠ ᠸᡝᠨ ᠪᡝ ᠸᡝᠮᡝ ᠠᠴᠠᠪᡠᡥᠠ ︐ ᡝᠷᡞᠨ
ᡪᠠᠯᠠᠨ ᡞ᠋ ᡩᠠ ᡪᠣᠷᡞᡢᡤᠠ ᠪᡝ ᠠᠯᡤᡞᠮᠪᡠᠮᡝ ︐ ᡤᡝᠷᡝᠨ ᡠᡣᠰᡠᠷᠠᡞ ᠨᡞᠶᠠᠯᠮᠠ ᡞᠷᡤᡝᠨ ᡩᡝ ᠪᠠᠶᠠᠨ ᡝᠯᡤᡞᠶᡝᠨ
ᡧᡠ ᠸᡝᠨ ᡪᡝᠮᡝᡢᡤᡝ ᠪᡝ ᠠᠯᡞᠪᡠᡥᠠ ︒ ᡯᡞᡲᡞᡧᡞᠶᠠᠨ ᡩᡠᡞᠨ ᠶᠣᡥᡞ ᠪᠠᠨᠰᡝᡞ ᠶᠠᠷᡥᡡᡩᠠᠰᡞ ᡩᠣᠪᠣᠷᡞ ᡞᠰᠠᠨ ᡩᡝ
ᡨᡝᡣᡠᠯᡝᡥᡝ ︐ ᡞᠰᠠᠨ ᡩᡝ ᡠᠴᡠᠨ ᠮᠠᡣᠰᡞᠨ ︽ ᡪᡠᡢᡬᠣ ᠠᠨᡞᠶᠠᡞ ᠸᠠ ︾ ᠰᡝᠷᡝ ᡝᡫᡞᠨ ᡩᠣᠯᠣ ᡥᡞᡩᠠ ᠨᡝᡞᡫᡞ ︐
ᠮᠠᡣᠰᡞᠨ ︑ ᡪᡠᠴᡠᠨ ︑ ᠠᡪᡞᡤᡝ ᡝᡫᡞᠨ ᡪᡝᠷᡤᡞ 15 ᠴᠣᠯᡤᠣᠷᠣᡣᠣ ᡝᡫᡞᠨ ᠪᡝ ᡝᡫᡞᠮᠪᡠᡥᡝᡩᡝ ︐ ᡨᡠᠸᠠᠷᠠ ᡠᠷᠰᡝᡞ
ᠪᡝᡢᠰᡝ ᠪᡝᡢᠰᡝ ᠰᠠᡞᠨ ᠰᡝᠮᡝ ᠰᠠᡞᡧᠠᠷᠠ ᠪᡝ ᠠᠯᡞᡥᠠ ︒ ᡞᠰᠠᠨ ᡩᡝ ︐ ᡯᡞᡲᡞᡧᡞᠶᠠᠨ ᠨᡞᡢᡤᡝ 2018 ᠴᡞ
ᠠᠨᡞᠶᠠᡞ ᡫᡠᠯᡠ ᠰᠠᡞᠨ ᡪᡠᠸᠠᠨ ᠪᠣᡞᡤᠣᠨ ᠠᠴᠠᠯᠠᡥᠠ ᡩᠠ ᠪᡝ ᡥᡠᠸᡝᡣᡞᠶᡝᠮᠪᡠᡥᡝᠪᡞ ︒ ᠨᡞᠷᡠᡤᠠᠨ ᠣᠴᡞ ᡞᠰᠠᠨ
ᡞ᠋ ᠠᠷᠪᡠᠨ ︒ ᡩᠠᠰᠠᠨ ᠶᠠᠮᡠᠨ ᠸᡝᡞᠯᡝᠷᠠᠨ ᠪᠣᠣᠯᠠᠨ ᠪᡝᠶᡝ ᡩᠠᠰᠠᡢᡤᠠ ᠰᡞᠶᠠᠨ ᠰᡞᠶᠠᠨ ᡪᠠᡢ ᠄ ᡤᡠᠸᠠᠨ
ᡤᡠᡞᡪᡝᠨ ᡤᡝᠷᡝᠨᠣᡫᡞ ᡫᡠᠨᡩᡝᠰᡞ ︑ ᡨᡠᡢᡲᡞᠰᠠ ᠄ ᠨᡝ ︐ ᠪᡞ ᠴᠠᠪᠴᠠᠯ ᠰᡞᠪᡝ ᡯᡞᡲᡞᡧᡞᠶᠠᠨ ᡪᡠᠸᠠᠨ ᠨᠠᡩᠠᠴᡞ
ᠪᡞᠯᡤᠠᠨ ᠨᡞᠶᠠᠯᠮᠠ ᡞᠷᡤᡝᠨ ᡩᠠᠰᠠᠨ ᠶᠠᠮᡠᠨ ᠪᡝ ᡫᡠᠨᡩᡝᠯᡝᡫᡞ ︐ ᠠᠮᠪᠠ ᡞᠰᠠᠨ ᡞ᠋ ᠪᠠᠷᡠ ᠸᡝᡞᠯᡝᠷᠠᠨ
ᠪᠣᠣᠯᠠᠨ ᠪᡠᠮᠪᡞ ︐ ᡣᡞᠮᠴᡞᠮᡝ ᡥᡝᠪᡩᡝᠷᡝ ᠪᡝ ᠪᠠᡞᠮᠪᡞ ︐ ᡣᡝᠮᡠᠨᡞ ᡪᡝᡢᠰᡞᠶᡝ ᠸᡝᡞ ᠶᡠᠸᠠᠨ ᡪᠠᡞ ᡨᡝᡣᡠᠯᡝᡥᡝ
ᡨᡠᡢᡲᡞ ᠰᠠᡞ ᡤᡡᠨᡞᡤᠠᠨ ᡨᡞᡞᠯᡝᠮᡝ ᡨᡠᠴᡞᠪᡠᠷᡝ ᠪᡝ ᠪᠠᡞᠮᠪᡞ ︒ 2018 ᠴᡞ ᠠᠨᡞᠶᠠᡞ ᠸᡝᡞᠯᡝᠷᠠᠨ ᠪᡝ ᡠᡪᡠ
ᠮᠠᠷᡞᠮᡝ ᡨᡠᠸᠠᠷᠠᡢᡤᡝ ᡨᡝᡞᡣᡝ ᡩᡠᠯᡝᡣᡝ 2018 ᠴᡞ ᠠᠨᡞᠶᠠ ᠣᠴᡞ ᡩᠠᡢ ᠨᡞ ᡪᡠᠸᠠᠨ ᡠᠶᡠᠴᡞ ᠪᡞᠯᡤᠠᠨ ᠠᠮᠪᠠ
ᡞᠰᠠᠨ ᠣᠣᠷᡞ ᠰᡠᡣᡩᡠᠨ ᠪᡝ ᡤᡠᠪᠴᡞ ᡩᡝᠷᡝᡞ ᡫᡝᠷᡝ ᡥᡝᠴᡝᠮᡝ ᠯᠣᡧᡞᠯᡝᠷᡝ ᡩᡝᠷᡞᠪᡠᡥᡝ ᠠᠨᡞᠶᠠ ︑ ᡥᠠᠯᠠᠨ
ᠨᡝᡞᠯᡝᠨ 40 ᠪᠠᠷᡠᠨᡞᠶᠠ ︐ ᠣᠴᡞ ᠶᡝᠪᡣᡝᠨ ᡤᡝᠷᡝᠨᡠᠰᡠ ᠪᡝ ᡤᡠᠪᠴᡞ ᡩᡝᠷᡝᡞ ᡞᠯᡞᠪᡠᠮᡝ ᠠᠷᠠᠷᠠ ᡩᡝ
ᠯᠠᠰᡥᠠᡨᠠᡞ ᡝᡨᡝᠨ ᠪᠠᡥᠠᠷᠠ ︑ “ ᡪᡠᠸᠠᠨ ᡞᠯᠠᠴᡞ ᠰᡠᠨᡪᠠ ᠠᠨᡞᠶᠠ ” ᡞ᠋ ᠪᠣᡩᠣᠮᡞᠯᡝᠨ ᠪᡝ ᠶᠠᠷᡤᡞᠶᠠᠯᠠᠷᠠ
ᡪᡠᠯᡝᠷᡤᡞ ᠪᡝ ᠰᡞᠷᠠᠮᡝ ᡪᡞᡩᡝᠷᡝ ᠪᡝ ᠨᡝᡞᠯᡝᠷᡝ ᠣᠶᠣᡢᡤᠣᠨ ᠠᠨᡞᠶᠠ ︐ ᡝᠯᡝ ᠣᠴᡞ ᠰᡠᠨᡪᠠ ᠠᠨᡞᠶᠠ ᡩᡝ ᡤᡠᠪᠴᡞ
ᡩᡝᠷᡝᡞ ᡨᠣᠶᠣᠮᡝ ᡨᠣᡣᡨᠣᠷᠣ ᡪᠣᠷᡞᠨ ᠪᡝ ᡠᠮᡝᠰᡞᠯᡝᠷᡝ ︑ ᡞᠴᡝ ᠶᠠᠪᡠᠨ ᡫᠠᡧᡧᠠᠨ ᠪᡝ ᡞᠯᡝᡨᡠᠯᡝᠷᡝ ︑ ᡞᠴᡝ
ᡝᠷᡞᠨ ᠠᠷᠪᡠᠨ ᠪᡝ ᡫᡠᡣᡪᡞᠯᡝᠷᡝ ᠣᠶᠣᡢᡤᠣ ᠠᠨᡞᠶᠠ ᡞᠨᡠ ︒ ᡫᠣᡥᠣᠯᠣᠨ ᡠᠨᡩᡝᡥᡝᠨ ᠪᡝ ᠨᡞᠶᡝᠴᡝᠮᡝ ︐
ᡪᠠᠯᠠᠮᡩᠠᠨ ᠪᡝ ᡩᠠᡥᠠᠮᡝ ︐ ᡤᡝᠷᡝᠨᡠᠰᡠᡞ ᠠᠮᠪᠠ ᡝᠷᡤᡞ ᠰᡞᠷᠠᠨᡩᡠᡥᠠᡞ ᡨᠣᠶᠣᠮᡝ ᡨᠣᡣᡨᠣᠷᠣ ᠪᡝ ᡣᠠᠷᠮᠠᡨᠠᠮᠪᡞ
︒ ᠠᡣᡩᡠᠨ ᠪᡞᠮᡝ ᡤᡠᠷᡞᠨᡪᡝᠷᡣᡡ ᡞ᠋ ᠰᡞ ᡪᡞᠨ ᡦᡞᡢ ᡨᡠᡢᡲᡞ ᠪᡝ ᠨᡞᠶᠠᠮᠠᠨ ᡩᡠᠯᡞᠮᠪᠠ ᠣᠪᡠᡥᠠ ᡩᠠᡢ ᡪᡠᡢᠶᠠᡢ
ᠨᡞ ᠰᡞᠨᡪᡞᠶᠠᡢ ᠪᡝ ᡩᠠᠰᠠᠷᠠ ᠠᠷᡤᠠ ᠪᠣᡩᠣᡤᠣᠨ ᠪᡝ ᡫᡝᠷᡝ ᡥᡝᠴᡝᠮᡝ ︐ ᡠᡥᡝᠷᡞᠯᡝᡥᡝ ᡪᠣᠷᡞᠨ ᡩᡝ ᡥᡡᠰᡠᠨ
ᡫᠣᠷᠣᠪᡠᠮᡝ ︐ “ ᠠᠴᠠᠯᠠᡥᠠ ᠨᡠᡪᠠᠨ ” ᠪᡝ ᠯᠠᠰᡥᠠᡨᠠᡞ ᠰᠠᡞᠨ ᡨᠠᠨᡩᠠᠮᡝ ︐ “ ᡩᡠᡞᠨ ᠴᡞᡣᡝ ᡤᡞᠰᡠᠨ ” ᠪᡝ
ᡧᡠᠮᡞᠯᡝᠮᡝ ᡫᡝᠷᡝ ᡥᡝᠴᡝᠮᡝ ︐ “ 4 + 2 ” ᡥᠠᠴᡞᠨ ᠸᡝᡞᠯᡝᠷᠠᠨ ᡨᠠᡣ ᠰᡝᠮᡝ ᡨᡠᠰᠠ ᠰᠠᠪᡠᠮᠪᡞ ︒ ᡨᡠᡧᠠᠨ
ᡥᡝᡨᡥᡝᡞ ᡫᠠᡣᠰᡞ ᠮᡠᡨᡝᠨ ᡨᠠᠴᡞᠪᡠᠨ ᡥᡡᠸᠠᡧᠠᠪᡠᠨ ᡠᠷᡝᠪᡠᠨ ᠪᡝ ᡨᠠᡣ ᠰᡝᠮᡝ ᠠᠨᠠᠮᡝ ᡞᠪᡝᠪᡠᠮᡝ ︐ 1 ᠪᡠᠨᠠᡞ
ᠶᡠᠸᠠᠨ ᡪᡞᡥᠠ ᡩᠣᠰᡞᠪᡠᡫᡞ ᠨᡞᠶᠠᠯᠮᠠᡞ ᠰᡝᠷᡝᠮᡧᡝᠨ ᡪᠠᡣᠠᠰᡠᡞ ᠰᡝᠷᡝᠮᡧᡝᠨ ᡫᠠᡣᠰᡞ ᡝᠷᡩᡝᠮᡠ ᠰᡝᠷᡝᠮᡧᡝᠨ ᠪᡝ
ᠶᠣᡢᡣᡞᠶᠠᠪᡠᠮᡝ ︐ “ ᠰᡠᠨᡪᠠ ᠪᡝ ᠰᡝᠷᡝᠮᡧᡝᠮᡝ ” “ ᡞᠯᠠᠨ ᠪᡝ ᡨᠠᠴᡞᠷᡝ ᡝᠮᡣᡝᠨ ᠪᡝ ᠠᡣᡡᠪᡠᠷᡝ ︵
ᠶᠠᠷᡤᡞᠶᠠᠯᠠᠮᡝ ᡠᠷᡝᠪᡠᡫᡞ ᡥᡝᡨᡥᡝ ᡩᡝ ᡨᡝᠪᡠᠨᡝᠪᡠᠷᡝ ︶ ᡤᡝᠷᡝᠨᡠᠰᡠ ᠴᡞ ᡩᠠᡥᡡᠮᡝ ᠪᡝᡩᡝᠷᡝᠪᡠᠷᡝ ”
ᠸᡝᡞᠯᡝᠷᠠᠨ ᠪᡝ ᡨᠠᡣ ᡨᠠᡣ ᠰᠠᡞᠨ ᡪᠠᡫᠠᠮᠪᡞ ; ᠴᡞᠶᡠᠨᡪᡠᡢ ᠸᡝᡞᠯᡝᠷᠠᠨ ᠪᡝ ᠶᠠᠷᡤᡞᠶᠠᠨ ᠠᠷᠠᠮᡝ ︐ ᡬᠠᠮᠪᡠ
ᠪᠣᡞᡤᠣᠨ ᡩᡝ ᡞᠨᡩᡝᠷᡝᡢᡤᡝ ᡤᡠᠪᠴᡞ ᡝᠯᠪᡝᠮᡝ ︐ ᠮᠠᡢᡤᠠ ᠪᡝ ᡨᡠᠸᠠᠮᡝ ᠠᡞᠰᡞᠯᠠᠮᡝ ︐ ᠴᡞᠶᡠᠨᡪᡠᡢ ᠨᡞ ᠮᠠᡢᡤᠠ
ᠪᠠᡞᡥᠠᠨᠠᠨ ᠪᡝ 4330 ᡥᠠᠴᡞᠨ ᠰᡠᠮᡝ ᠯᠠᠰᡥᠠᠯᠠᡥᠠ ︐ ᠮᠠᡢᡤᠠ ᠪᠣᡞᡤᠣᠨ ᡩᡝ ᠠᡞᠰᡞᠯᠠᡥᠠᡢᡤᡝ 1403 ᠪᠣᡞᡤᠣᠨ
︐ ᠠᡞᠰᡞᠯᠠᠮᡝ ᠸᡝᡥᡞᠶᡝᠷᡝ ᡠᠯᡞᠨ 234 ᡨᡠᠮᡝᠨ ᡩᡠᠯᡝᠷᡝ ᠶᡠᠸᠠᠨ ᡪᡞᡥᠠ ᠪᡝ ᠯᠣᡧᡞᠯᡝᡥᡝ ︐ ᡥᡝᡨᡥᡝ ᡩᡝ
ᡨᡝᠪᡠᠨᡝᠪᡠᠮᡝ ᠠᡞᠰᡞᠯᠠᡥᠠᡢᡤᡝ 644 ᠨᡞᠶᠠᠯᠮᠠ ; ᡤᡝᠷᡝᠨᡠᠰᡠᡞ ᡝᠷᡤᡞ ᠰᡝᠷᡝᠮᡧᡝᠮᡝ ᡪᠠᡫᠠᡨᠠᠷᠠ ᠪᡝ
ᠶᠠᠷᡤᡞᠶᠠᠨ ᡪᠠᡫᠠᡨᠠᠮᡝ ︐ ᠰᡞᠶᠠᠨ ᡤᡡᠰᠠ ᡨᠣᡣᠰᠣ ᡞᠯᠠᠨ ᡨᠠᡢᡣᠠᠨ ᡨᠣᠶᠣᠮᡝ ᡨᠣᡣᡨᠣᠰᠣ ᠪᡝ ᡣᠠᠷᠮᠠᡨᠠᠷᠠ
ᡪᠣᠷᡞᡧᠠᠨ ᡫᡞᠰᡝᠨ ᡝᠯᡝ ᠶᠣᡢᡣᡞᠶᠠᠨ ᠣᡥᠣ ︐ “ ᡝᠮᡠ ᡩᡠᠷᠰᡠᠨ ᠣᡪᠣᠷᠣ ” ᠨᡝᠴᡞᠨ ᡨᠠᡞᠰᡝ ᠪᡝ ᡧᡠᠮᡞᠨ
ᠪᠠᡞᡨᠠᠯᠠᠷᠠᡢᡤᡝ ᡣᠣᠣᠯᡞᡢᡤᠠ ᡞᡪᡞᠰᡥᡡᠨ ᡥᠠᡫᡠ ᠣᠮᡝ ︐ ᡠᡣᠰᡞᠯᡝᡫᡞ ᠠᡧᡧᠠᠨᡩᡠᠷᡝᡢᡤᡝ ᠠᠨ ᡞ᠋ ᠣᠮᡝ ᡝᠯᠪᡝᠮᡝ
ᠪᡠᠷᡣᡞᡥᡝ ; “ ᡪᡠᡢᡬᠣ ᡞ ᡠᡣᠰᡠᠷᠠᡞ ᡩᠠᠰᠠᠨ ᠠᠷᡤᠠ ᡪᠠᡞ ᡠᡣᠰᡠᠷᠠᡞ ᡫᠠᠯᡞᠴᡠᠨ – ᠰᡞᠨᡪᡞᠶᠠᡢ ᡠᡞᡤᡠᠷ
ᡯᡞᡲᡞᠴᡞᡠᡞ ᡞ ᠶᠠᠷᡤᡞᠶᠠᠯᠠᠨ ” ᠴᠣᡥᠣᡨᠣᡞ ᡪᠣᠷᡞᡢᡤᠠ ᡞ ᡠᠯᠠᠮᡝ ᠰᡝᠯᡤᡞᠶᡝᠮᡝ ᡨᠠᡣᠠᠨᡩᡠᠪᡠᠷᡝ ᡞᠰᠠᠨ ᠪᡝ
ᡠᠷᡠᠮᠴᡞ ᡩᡝ ᠶᠠᠪᡠᠪᡠᡥᠠᠪᡞ 2 ᠪᡞᠶᠠᡞ 27 ᡩᡝ , ᡪᡠᡢᡤᡠᡢ ᡪᡠᡢᠶᠠᡢ ᡨᡠᠯᡝᠷᡤᡞ ᡞ ᡝᠮᡤᡞ ᡥᠣᠯᠪᠣᠪᡠᠨ
ᠪᠠᠨᡪᡞᠨᠠᠷᠠ ᡪᡠᠷᡤᠠᠨ ᡪᠠᡞ ᡪᡠᡢᡤᡠᡢ ᠰᡞᠨᡪᡞᠶᠠᡢ ᡠᡞᡤᡠᠷ ᡯᡞᡲᡞᠴᡞᡠᡞ ᠸᡝᡞ ᠶᡠᠸᠠᠨ ᡥᡡᡞ ᡠᡥᡝᡞ ᠨᡝᡞᠮᡝ
ᡞᠴᡞᡥᡞᠶᠠᡥᠠ “ ᡪᡠᡢᡬᠣ ᡞ ᡠᡣᠰᡠᠷᠠᡞ ᡩᠠᠰᠠᠨ ᠠᠷᡤᠠ ᡪᠠᡞ ᡠᡣᠰᡠᠷᠠᡞ ᡫᠠᠯᡞᠴᡠᠨ – ᠰᡞᠨᡪᡞᠶᠠᡢ ᡠᡞᡤᡠᠷ
ᡯᡞᡲᡞᠴᡞᡠᡞ ᡞ ᠶᠠᠷᡤᡞᠶᠠᠯᠠᠨ ” ᠰᡝᠷᡝ ᠴᠣᡥᠣᡨᠣᡞ ᡪᠣᠷᡞᡢᡤᠠ ᡠᠯᠠᠮᡝ ᠰᡝᠯᡤᡞᠶᡝᠮᡝ ᡨᠠᡣᠠᠨᡩᡠᠪᡠᠷᡝ ᡞᠰᠠᠨ ᠪᡝ
ᡠᠷᡠᠮᠴᡞ ᡥᠣᡨᠣᠨ ᡩᡝ ᠶᠠᠪᡠᠪᡠᡥᠠ 。 30 ᡥᠠᠮᡞᡧᠠᠷᠠ ᡤᡠᠷᡠᠨ ᠪᠣᠣ ᠠᠮᠪᠠ ᠮᡠᠷᡠ 50 ᡩᠠᠰᠠᠨ ᡩᠠᡢ ᠨᡞ 200
ᡩᡠᠯᡝᠷᡝ ᡨᡠᠯᡝᠷᡤᡞ ᡤᡠᠷᡠᠨ ᠠᠨᡨᠠᡥᠠ ᡞᠰᠠᠨ ᡩᡝ ᠠᡩᠠᠨᠠᡥᠠ 。 ᠰᡞᠨᡪᡞᠶᠠᡢ ᡠᡞᡤᡠᠷ ᡯᡞᡲᡞᠴᡞᡠᡞ ᡩᠠᡢ ᠸᡝᡞ
ᡧᡠᡪᡞ ᠴᡝᠨ ᠴᡞᡠᠸᠠᠨ ᡬᠣ ᡞᠯᡝᡨᡠᠯᡝᠮᡝ , ᠰᡞᠨᡪᡞᠶᠠᡢ ᡤᡝᠷᡝᠨ ᡠᡣᠰᡠᠷᠠ ᡪᠠᡞ ᡤᡠᠪᠴᡞ ᡤᡠᠷᡠᠨ ᡤᡝᠷᡝᠨ
ᡠᡣᠰᡠᠷᠠᡞ ᠨᡞᠶᠠᠯᠮᠠ ᡞᠷᡤᡝᠨ ᡝᠮᠪᠠᡩᡝ , ᠰᡞᠨᡞ ᡩᠣᠯᠣ ᠪᡞ ᠪᡞᠰᡞᠷᡝ 、 ᠮᡞᠨᡞ ᡩᠣᠯᠣ ᠰᡞ ᠪᡞᠰᡞᠷᡝ ᡠᠪᡠ
ᡥᡝᠰᡝᠪᡠᠨ ᡠᡥᡝᡞ ᡩᡠᠷᠰᡠᠨ ᡝᠮᡤᡝᠷᡞ ᡧᠠᡢᡤᠠᡥᠠ 。 ᡪᡠᡢᡤᡠᡢ ᡪᡠᠸᠠᠨ ᡪᠠᡣᡡᠴᡞ ᠪᡞᠯᡤᠠᠨ ᠴᡞ ᡝᠪᠰᡞ , ᠰᡞ ᡪᡞᠨ
ᡦᡞᡢ ᡨᡠᡢᡲᡞ ᠪᡝ ᠨᡞᠶᠠᠮᠠᠨ ᡩᡠᠯᡞᠮᠪᠠ ᠣᠪᡠᡥᠠ ᡪᡠᡢᡤᡠᡢ ᡪᡠᡢᠶᠠᡢ ᠨᡞᡢᡤᡝ ᠰᡞᠨᡪᡞᠶᠠᡢ ᠨᡞ ᠸᡝᡞᠯᡝᠷᠠᠨ ᠪᡝ
ᡩᡝᠨ ᡣᡝᠮᡠᠨ ᡞ ᡠᡪᡝᠯᡝᠮᡝ ᡨᡠᠸᠠᡥᠠᠪᡞ 。 ᠰᡞᠨᡪᡞᠶᠠᡢ ᡩᠠᡢ ᠨᡞ ᡠᡣᠰᡠᠷᠠᡞ ᡩᠠᠰᠠᠨ ᠠᠷᡤᠠ ᠪᡝ ᡤᡠᠪᠴᡞ ᡩᡝᠷᡝᡞ
ᡫᡝᠷᡝ ᡥᡝᠴᡝᠮᡝ , ᡠᡣᠰᡠᠷᠠᡞ ᡫᠠᠯᡞᠴᡠᠨ ᠪᡝ ᠠᡣᡩᡠᠨ ᡣᠠᠷᠮᠠᡨᠠᠮᡝ , ᡤᡝᠷᡝᠨ ᡠᡣᠰᡠᠷᠠᡞ ᠴᡞᠶᡠᠨᡪᡠᡢ ᠨᡞ ᡩᠠ
ᡨᠠᠴᡞᡥᡞᠶᠠᠨ ᠠᡣᡩᠠᠴᡠᠨ ᠰᡠᠯᡫᠠ ᠴᡞᡥᠠᠯᠠᠨ ᠪᡝ ᡨᡝᠰᡠᡨᡝᠯᡝ ᡠᡪᡝᠯᡝᠮᡝ ᡪᠠᡞ ᡣᠠᠷᠮᠠᡨᠠᠮᡝ , ᡩᡝᠨ ᡫᡝᡨᡝᠰᡠ
ᠪᠠᡩᠠᠷᠠᠷᠠ ᠪᡝ ᠠᡧᡧᠠᠨᡩᡠᠪᡠᠮᡝ , ᡞᠷᡤᡝᠨ ᠪᠠᠨᡪᡞᠨᠸᡝᠨ ᠪᡝ ᠠᠮᠪᠠ ᡥᡡᠰᡠᠨ ᡞ ᠠᡣᡩᡠᠯᠠᠮᡝ ᡪᠠᡞ ᠰᠠᡞᠯᠠᠮᠪᡞ
。 ᡞᠴᡝ ᠰᡠᡩᡠᠷᡞ ᠣᠷᠣᠨ ᡩᡝ ᡞᠯᡞᡫᡞ , ᠮᡠᠰᡝ ᡪᡠᡢᡤᡠᡢ ᡪᡠᡢᠶᠠᡢ ᠨᡞ ᠰᡞᠨᡪᡞᠶᠠᡢ ᠪᡝ ᡩᠠᠰᠠᠷᠠ ᠠᠷᡤᠠ
ᠪᠣᡩᠣᡤᠣᠨ ᠪᡝ ᡤᡠᠪᠴᡞ ᡩᡝᠷᡝᡞ ᠯᠣᡧᡞᠯᡝᠮᡝ , ᡫᠠᠯᡞᠴᡠᠨ ᡥᡝᠪᡝᡢᡤᡝ 、 ᠶᡝᠨᡩᡝᠮᡝ ᠪᠠᠶᠠᠨᠠᠷᠠ 、 ᡧᡠ
ᡤᡝᡢᡤᡞᠶᡝᠨ ᡞᠪᡝᡩᡝᠷᡝ 、 ᡝᠯᡥᡝᠨᡝᠮᡝ ᡨᡝᠮᡝ ᡥᡝᡨᡥᡝ ᡩᡝ ᠰᡝᠪᡪᡝᠯᡝᠷᡝ ᡪᡠᡢᡬᠣ ᠴᠣᡥᠣᡨᠣᠰᡥᡡᠨ ᠪᡞᠰᡞᠷᡝ
ᡧᡝᡥᡡᡞ ᡪᡠᠠᡞ ᠰᡞᠨᡪᡞᠶᠠᡢ ᠪᡝ ᡥᡡᠰᡠᡨᡠᠯᡝᠮᡝ ᡞᠯᡞᠪᡠᠮᡝ ᠠᠷᠠᡣᡞ ᠰᡝᡥᡝ 。 ᡪᡠᡢᡤᡠᡢ ᡪᡠᡢᠶᠠᡢ ᡞ ᡨᡠᠯᡝᠷᡤᡞ
ᡝᠮᡤᡞ ᡥᠣᠯᠪᠣᠪᡠᠨ ᠪᠠᠨᡪᡞᠨᠠᠷᠠ ᡪᡠᠷᡤᠠᠨ ᡞ ᡩᠠ ᠰᡠᡢ ᡨᠣᠣ ᡞᠯᡝᡨᡠᠯᡝᠮᡝ , ᡠᡣᠰᡠᠷᠠᡞ ᡥᠣᠯᠪᠣᠪᡠᠨ ᠪᡝ ᠰᠠᡞᠨ
ᡨᡝᠪᡠᠨᡝᠪᡠᠮᡝ ᡞᠴᡞᡥᡞᠶᠠᠷᠠ 、 ᡠᡣᠰᡠᠷᠠᡞ ᡫᠠᠯᡞᠴᡠᠨ ᠪᡝ ᡥᠠᠴᡞᡥᡞᠶᠠᠮᡝ ᡞᠪᡝᠪᡠᠷᡝᡢᡤᡝ ᠣᠴᡞ ᡪᡠᡢᡬᠣ ᡞᠨᡠ
ᡣᠠᠮᠴᡞᠪᡠᠷᡝ ᡤᡝᠷᡝᠨ ᡤᡠᠷᡠᠨ ᡩᠠᠰᠠᠨ ᠶᠠᠮᡠᠨ ᡪᠠᡞ ᡩᠠᠰᠠᠨ ᡩᠠᡢ ᠨᡞ ᡨᡝᡞᠰᡠᠯᡝᡥᡝ ᡠᡥᡝᡞ ᡨᡠᡧᠠᠨᡠᠨ , ᠰᡞ
ᡪᡞᠨ ᡦᡞᡢ ᡠᡥᡝᠷᡞᠯᡝᡥᡝ ᡧᡠᡪᡞ ᡪᠣᠷᡞᠮᡝ ᡨᡠᠴᡞᠪᡠᠮᡝ , ᡠᡣᠰᡠᠷᠠᡞ ᡫᠠᠯᡞᠴᡠᠨ ᠣᠴᡞ ᡤᡝᠷᡝᠨ ᡠᡣᠰᡠᠷᠠᡞ
ᠨᡞᠶᠠᠯᠮᠠ ᡞᠷᡤᡝᠨ ᡞ ᡝᠷᡤᡝᠨ ᡪᠠᠯᡤᠠᠨ , ᠣᠴᡞ ᠰᡞᠨᡪᡞᠶᠠᡢ ᠨᡞ ᠪᠠᡩᠠᠷᠠᠮᡝ ᡞᠪᡝᡩᡝᠷᡝ ᡫᡠᠯᡝᡥᡝᡢᡤᡝ ᠸᡝᡥᡝ ,
ᡞᠨᡠ ᠣᠴᡞ 13 ᠪᡠᠨᠠᡞ ᡩᡠᠯᡝᠷᡝ ᡪᡠᡢᡬᠣ ᠨᡞᠶᠠᠯᠮᠠ ᡞᠷᡤᡝᠨ ᡞ ᡠᡥᡝᡞ ᠮᡠᡪᡞᠨ ᡤᡡᠨᡞᠨ 。 ᡞᠴᡝ ᡝᠷᡞᠨ ᠠᠷᠪᡠᠨ
ᡫᡝᡪᡞᠯᡝ , ᠮᡠᠰᡝ ᡠᠷᡠᠨᠠᡣᡡ ᡠᡣᠰᡠᠷᠠᡞ ᡫᠠᠯᡞᠴᡠᠨ ᡝᠷᡝᠮᡠ ᡪᡠᠰᡨᠠᠨ ᡝᠷᡤᡝᠨ ᡪᠠᠯᡤᠠᠨ ᡪᡞᡪᡠᠨ ᠪᡝ ᠰᠠᡞᠨ
ᡨᡠᠸᠠᡣᡞᠶᠠᠮᡝ , ᡪᡠᡢᡥᡡᠸᠠ ᡠᡣᠰᡠᠷᠠᡞ ᡠᡥᡝᡞ ᡩᡠᠷᠰᡠᠨ ᡨᠠᡣᠠᠰᡠ ᠪᡝ ᡥᡠᡢᡣᡝᠷᡝᠮᡝ ᠪᡝᡣᡞᠯᡝᠮᡝ , ᡠᡥᡝᡞ
ᠶᡝᠨᡩᡝᠮᡝ ᠪᠠᡩᠠᠷᠠᠷᠠ ᠪᡝ ᡠᠮᡝᠰᡞᠯᡝᠮᡝ , ᡩᡠᠷᡠᠨ ᡣᡝᠮᡠᠨ ᠠᡣᡩᡠᠯᠠᠨ ᠪᡝ ᠶᠠᠷᡤᡞᠶᠠᠨ ᠠᠷᠠᠮᡝ , ᡩᠠᡢ ᠨᡞ
ᠶᠠᠷᡥᡡᡩᠠᠷᠠ ᠪᡝ ᡝᡨᡠᡥᡠᠯᡝᠮᠪᡞ 。 ᠪᡝ ᠴᡞᡥᠠᡢᡤᠠᡞ ᡤᡝᠷᡝᠨ ᡤᡠᠷᡠᠨ ᡩᠠᠰᠠᠨ ᡩᠠᡢ ᠨᡞ ᡝᠮᡤᡞ ᡥᠠᠷᡨᡠᡢᡤᠠ
ᡤᡠᠷᡠᠨ ᠪᡝ ᡩᠠᠰᠠᠮᡝ ᡩᠠᠰᠠᠨ ᠪᡝ ᡞᠴᡞᡥᡞᠶᠠᠷᠠ ᡩᡠᠯᡝᠮᠪᡠᠨ ᡝᠷᡤᡞ ᡤᡡᠨᡞᡤᠠᠨ ᡥᡡᠯᠠᡧᠠᠷᠠ ᠪᡝ ᡝᡨᡠᡥᡠᠯᡝᠮᠪᡞ
ᠰᡝᡥᡝ 。 ᡠᠯᠠᠮᡝ ᠰᡝᠯᡤᡞᠶᡝᠮᡝ ᡨᠠᡣᠠᠨᡩᡠᠪᡠᠷᡝ ᡞᠰᠠᠨ ᡩᡝ , ᠰᡞᠨᡪᡞᠶᠠᡢ ᡣᠣᠮᠰᠣ ᡨᠣᠨ ᡠᡣᠰᡠᠷᠠᡞ ᡬᠠᠮᠪᡠ 、
ᡩᠣᠷᡤᡞ ᠪᠠ ᡞ ᠰᡞᠨᡪᡞᠶᠠᡢ ᡩᡝ ᠣᠷᠣᠨ ᡩᡝ ᠠᡞᠰᡞᠯᠠᠷᠠ ᡬᠠᠮᠪᡠ ᡪᠠᡞ ᠴᡞ ᠶᡝ ᡪᡞᠶᠠ ᡫᡠᠨᡩᡝᠰᡞ ᡣᡝᠮᡠᠨᡞ
ᡨᡝᠰᡝᡞ ᡠᡣᡠᠰᠷᠠᡞ ᡫᠠᠯᡞᠴᡠᠨ 、 ᡠᡥᡝᡞ ᠪᠠᡩᠠᠷᠠᠷᠠ 、 ᠨᡝᡞᠮᡝ ᠰᡞᠨᡩᠠᠮᡝ ᠠᠴᠠᠯᠠᠷᠠ ᡩᡝ ᠠᡩᠠᠨᠠᡥᠠ ᡞᠨᡞ
ᠪᡝᠶᡝᡞ ᡩᡠᠯᡝᠪᡠᡥᡝ ᠪᠠᡞᡨᠠ ᠪᡝ ᠠᠯᠠᠮᡝ ᡤᡞᠰᡠᠷᡝᡥᡝᠪᡞ 。 ᡪᡠᡢᠶᠠᡢ ᡪᠠᡞ ᡤᡠᠷᡠᠨ ᠪᠣᠣ ᡪᡞᡤᡠᠸᠠᠨ ᡞ
ᡥᠠᠷᡨᡠᡢᡤᠠ ᠪᡠᠮᡝᠨ , ᠰᡞᠨᡪᡞᠶᠠᡢ ᡠᡞᡤᡠᠷ ᡯᡞᡲᡞᠴᡞᡠᡞ ᡤᡝᠷᡝᠨ ᡪᡝᠴᡝᠨ ᡞ ᡫᡠᠨᡩᡝᠰᡞ ᡞᠨᡠ ᡠᠯᠠᠮᡝ
ᠰᡝᠯᡤᡞᠶᡝᠮᡝ ᡨᠠᡣᠠᠨᡩᡠᠪᡠᠷᡝ ᡞᠰᠠᠨ ᡩᡝ ᠠᡩᠠᠨᠠᡥᠠ 。 ᡤᡠᠪᠴᡞ ᡤᡠᠷᡠᠨ ᡪᡝᡢᠰᡞᠶᡝ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ
ᡪᠠᡞᠴᡞ ᠮᡠᡩᠠᠨ ᡞᠰᠠᠨ ᠪᡝ ᠪᡝᡞᡪᡞᡢ ᡥᠣᡨᠣᠨ ᡩᡝ ᡥᡞᡩᠠ ᠨᡝᡞᡥᡝᠪᡞ ᡪᡠᡢᡬᠣ ᠨᡞᠶᠠᠯᠮᠠ ᡞᠷᡤᡝᠨ ᡪᡝᡢᡲᡞ
ᡥᡝᠪᡩᡝᠨ ᡞᠰᠠᠨ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ ᡤᡠᠪᠴᡞ ᡤᡠᠷᡠᠨ ᠸᡝᡞ ᠶᡠᠸᠠᠨ ᡥᡡᡞ ᡪᠠᡞᠴᡞ ᠮᡠᡩᠠᠨ ᡞᠰᠠᠨ ᠪᡝ 3
ᠪᡞᠶᠠᡞ ᡞᠴᡝ 3 ᡞ ᡞᠨᡝᡢᡤᡞ ᠠᠮᠠᠰᡞ ᠨᡞᠶᠠᠯᠮᠠ ᡞᠷᡤᡝᠨ ᠠᠮᠪᠠ ᡞᠰᠠᠨ ᡨᠠᡢᡤᡞᠨ ᡩᡝ ᡥᡞᡩᠠ ᠨᡝᡞᡥᡝᠪᡞ 。
ᡝᠷᡝᠴᡞ ᠠᠮᠠᠰᡞ 10 ᡞᠨᡝᡢᡤᡞ ᡩᠣᠯᠣ , 2000 ᡩᡠᠯᡝᠷᡝ ᡤᡠᠪᠴᡞ ᡤᡠᠷᡠᠨ ᡪᡝᡢᠰᡞᠶᡝ ᠸᡝᡞ ᠶᡠᠸᠠᠨ ᡨᡠᡧᠠᠨ ᠪᡝ
ᡠᠨᡝᡢᡤᡞᠯᡝᠮᡝ ᠶᠠᠪᡠᠪᡠᠮᡝ , ᠪᡞᠷᡝᡨᡝᡞ ᠮᡠᡪᡞᠯᡝᠨ ᠪᡝ ᠪᠠᡣᡪᠠᠮᡝ ᡥᡡᠰᡠᠨ ᠪᡝ ᡞᠰᠠᠪᡠᠮᡝ , ᠠᡫᠠᠪᡠᡥᠠ ᡥᡝᠰᡝ
ᡠᠨᡠᠨ ᡨᡠᡧᠠᠨ ᠪᡝ ᡝᡨᡠᡥᡠᠯᡝᠮᡝ , ᠶᡝᠪᡣᡝᠨ ᡤᡝᠷᡝᠨᡠᠰᡠ ᠪᡝ ᡤᡠᠪᠴᡞ ᡩᡝᠷᡝᡞ ᡞᠯᡞᠪᡠᠮᡝ ᠠᠷᠠᠷᠠ ᡩᡝ
ᠯᠠᠰᡥᠠᡨᠠᡞ ᡝᡨᡝᠨ ᠪᠠᡥᠠᠷᠠ 、 ᡞᠴᡝ ᡝᠷᡞᠨ ᡪᠠᠯᠠᠨ ᡪᡠᡢᡬᠣ ᠴᠣᡥᠣᡨᠣᠰᡥᡡᠨ ᠪᡞᠰᡞᠷᡝ ᡧᡝᡥᡡᡞ ᡪᡠᠠᡞ ᡥᠣᠷᠣᡢᡤᠣ
ᠠᠮᠪᠠᠯᡞᡢᡤᡡ ᡝᡨᡝᠨ ᠪᡝ ᠨᡝᠮᡧᡝᠮᡝ ᠪᠠᡥᠠᠷᠠ ᡪᠠᠯᡞᠨ ᡞᠴᡝ ᠪᡞᠮᡝ ᡝᠯᡝ ᠠᠮᠪᠠ ᠠᠯᡞᠪᡠᠨ ᠪᡝ ᠠᠯᡞᠪᡠᠮᠪᡞ 。
ᡩᠠᡢ ᡪᠠᡞ ᡤᡠᠷᡠᠨ ᠪᠣᠣᡞ ᠶᠠᠷᡥᡡᡩᠠᠰᡞ ᠰᡞ ᡪᡞᠨ ᡦᡞᡢ 、 ᠯᡞ ᡣᡝ ᠴᡞᠶᠠᡢ 、 ᠯᡞ ᡪᠠᠨ ᡧᡠ 、 ᠸᠠᡢ ᡥᡡ ᠨᡞᡢ 、
ᡪᠣᠣ ᠯᡝ ᡪᡞ 、 ᡭᠠᠨ ᡪᡝᡢ 、 ᠸᠠᡢ ᠴᡞ ᡧᠠᠨ ᡪᡝᠷᡤᡞ ᡪᡠᠰᡞ ᡣᠠᠷᠠᠨ ᡩᡝ ᡨᡝᡫᡞ , ᠠᠮᠪᠠ ᡞᠰᠠᠨ ᠨᡝᡞᡥᡝ ᠪᡝ
ᡠᠷᡤᡠᠯᡝᠮᠪᡞ 。 ᡞᠨᡝᡢᡤᡞ ᠠᠮᠠᠰᡞ 3 ᠴᡞ ᡪᡠᡢᡣᡝᠨ ᡩᡝ , ᡪᠠᡢ ᠴᡞᡢ ᠯᡞ ᠠᠮᠪᠠ ᡞᠰᠠᠨ ᡥᡞᡩᠠ ᠨᡝᡞᡥᡝᠪᡞ ᠰᡝᠮᡝ
ᡠᠯᠠᠮᡝ ᠰᡝᠯᡤᡞᠶᡝᡥᡝ , ᡤᡠᠪᠴᡞ ᠨᡞᠶᠠᠯᠮᠠ ᡞᠮᡝ ᡞᠯᡞᡫᡞ , ᡤᡠᠷᡠᠨ ᡠᠴᡠᠨ ᠪᡝ ᡠᠴᡠᠯᡝᡥᡝ 。 ᠠᠮᠪᠠ ᡞᠰᠠᠨ ᡩᡝ
ᠨᡝᠨᡝᠮᡝ ᡪᡝᡢᠰᡞᠶᡝ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ ᡤᡠᠪᠴᡞ ᡤᡠᠷᡠᠨ ᠸᡝᡞ ᠶᡠᠸᠠᠨ ᡥᡡᡞ ᡪᠠᡞ ᠮᡠᡩᠠᠨ ᡞᠰᠠᠨ ᡞ ᠣᠨ
ᠪᡝ ᡣᡞᠮᠴᡞᠮᡝ ᡩᡠᠯᡝᠪᡠᡥᡝ 。 ᠸᠠᡢ ᠶᠠᡢ ᡪᡝᡢᠰᡞᠶᡝ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠ ᡤᡠᠪᠴᡞ ᡤᡠᠷᡠᠨ ᠸᡝᡞ ᠶᡠᠸᠠᠨ
ᡥᡡᡞ ᡨᠣᡣᡨᠣᡥᠣ ᠸᡝᡞ ᠶᡠᠸᠠᠨ ᡥᡡᡞ ᠪᡝ ᡫᡠᠨᡩᡝᠯᡝᡫᡞ , ᠠᠮᠪᠠ ᡞᠰᠠᠨ ᡞ ᠪᠠᠷᡠ ᠸᡝᡞᠯᡝᠷᠠᠨ ᠪᡝ ᠪᠣᠣᠯᠠᠮᡝ
ᡩᠣᠨᡪᡞᠪᡠᡥᡝᠪᡞ 。 ᠸᠠᡢ ᠶᠠᡢ ᡞᠯᠠᠨ ᡥᠠᠴᡞᠨ ᠣᠶᠣᡢᡤᠣ ᠸᡝᡞᠯᡝᠷᠠᠨ ᡪᠠᡞ ᠨᠠᡩᠠᠨ ᡝᠷᡤᡞ ᡩᡝᠷᡝ ᡩᡠᠯᡝᡣᡝ ᡝᠮᡠ
ᠠᠨᡞᠶᠠᡞ ᠨᡞᠶᠠᠯᠮᠠ ᡞᠷᡤᡝᠨ ᡪᡝᡢᠰᡞᠶᡝ ᡞ ᠸᡝᡞᠯᡝᠷᠠᠨ ᠪᡝ ᡧᠣᡧᠣᡥᠣ 。 ᡞ ᡤᡞᠰᡠᠷᡝᠮᡝ , 2018 ᠴᡞ ᠠᠨᡞᠶᠠ
ᠣᠴᡞ ᡪᡠᡢᡤᡠᡢ ᡪᡠᠸᠠᠨ ᡠᠶᡠᠴᡞ ᠪᡞᠯᡤᠠᠨ ᡞᠰᠠᠨ ᠣᠣᠷᡞ ᠰᡠᡣᡩᡠᠨ ᠪᡝ ᡤᡠᠪᠴᡞ ᡩᡝᠷᡝᡞ ᡫᡝᠷᡝ ᡥᡝᠴᡝᡥᡝ
ᡩᡝᠷᡞᠪᡠᠨ ᠠᠨᡞᠶᠠ , ᡤᡝᠯᡞ ᠣᠴᡞ ᡪᡠᠸᠠᠨ ᡞᠯᠠᠴᡞ ᠪᡞᠯᡤᠠᠨ ᡤᡠᠪᠴᡞ ᡤᡠᠷᡠᠨ ᡪᡝᡢᠰᡞᠶᡝ ᠸᡝᡞᠯᡝᠷᠠᠨ ᡞ ᠣᡣᠰᠣᠨ
ᡩᡝᠷᡞᠪᡠᡥᡝ ᠠᠨᡞᠶᠠ ᡞᠨᡠ 。 ᠸᠠᡢ ᠶᠠᡢ ᡪᠣᠷᡞᠮᡝ ᡨᡠᠴᡞᠪᡠᠮᡝ , 2019 ᠴᡞ ᠠᠨᡞᠶᠠ ᠣᠴᡞ ᡪᡠᡢᡥᡡᠸᠠ ᠨᡞᠶᠠᠯᠮᠠ
ᡞᠷᡤᡝᠨ ᡤᡠᡢᡥᡝᡬᠣ ᡞᠯᡞᠮᡝ ᡧᠠᡢᡤᠠᡥᠠ 70 ᠪᠠᠷᡠᠨᡞᠶᠠ , ᠨᡞᠶᠠᠯᠮᠠ ᡞᠷᡤᡝᠨ ᡪᡝᡢᠰᡞᠶᡝ ᡞᠨᡠ 70 ᠪᠠᠷᡠᠨᡞᠶᠠ
ᠪᡝ ᠣᡣᡩᠣᠮᠪᡞ 。 ᡠᡪᡠᡞ ᡫᠠᠯᡤᠠ ᠪᡠᡪᠠᡢ ᡥᠠᡫᡠᠷᡝ ᡪᡠᡤᡡᠨ ᠪᡝ ᠨᡝᡞᠮᡝ ᡩᡝᠷᡞᠪᡠᡥᡝᠪᡞ ! ᠰᡞᠨᡞ ᠮᡠᡪᡞᠯᡝᠨ
ᡨᠠᡨᠠᡧᠠᠪᡠᠷᡝ ᠪᠠᡞᡨᠠ ᠪᡝ ᠨᡞᡢᡤᡠᠨ ᠪᡠᡪᠠᡢ ᡤᡝᠮᡠ ᡪᠠᠪᡠᠮᡝ ᠪᡠᡥᡝᠪᡞ ! 2019 ᠴᡞ ᠠᠨᡞᠶᠠ ᡤᡠᠪᠴᡞ ᡤᡠᠷᡠᠨ
ᡪᡠᠸᡝ ᡞᠰᠠᠨ ᡠᡪᡠᡞ ᡫᠠᠯᡤᠠ “ ᠪᡠᡪᠠᡢ ᡥᠠᡫᡠᠷᡝ ᡪᡠᡤᡡᠨ ” ᠪᡝ 3 ᠪᡞᠶᠠᡞ ᡞᠴᡝ 3 ᡞᠨᡝᡢᡤᡞ ᠠᠮᠠᠰᡞ
ᠨᡞᠶᠠᠯᠮᠠ ᡞᠷᡤᡝᠨ ᠠᠮᠪᠠ ᡞᠰᠠᠨ ᡨᠠᡢᡤᡞᠨ ᡩᡝ ᡞᠴᡞᡥᡞᠶᠠᡥᠠᠪᡞ 。 ᠨᡞᡢᡤᡠᠨ ᡪᡠᠷᡤᠠᠨ ᡩᠠ ᠨᡝᠨᡝᠮᡝ ᠠᠮᠠᠯᠠ “
ᠪᡠᡪᠠᡢ ᡥᠠᡫᡠᠷᡝ ᡪᡠᡤᡡᠨ ” ᡩᡝ ᠴᡞᠷᠠ ᠠᠴᠠᠮᡝ , ᠯᠠᠪᡩᡠ ᡥᠠᠴᡞᠨ ᡝᠷᡝ ᠠᠨᡞᠶᠠ ᡤᡝᠷᡝᠨ ᠪᡠᠮᡝᠨ ᡞᠴᡞᡥᡞᠶᠠᠷᠠ
ᠠᠮᠪᠠ ᠪᠠᡞᡨᠠ ᠪᡝ ᡠᠯᠠᠮᡝ ᠰᡝᠯᡤᡞᠶᡝᡥᡝᠪᡞ , ᡝᠮᡠ ᠪᠠᡩᡝ ᡨᡠᠸᠠᡣᡞ ! ᡪᡠᡢᡬᠣ ᡞᠷᡤᡝᠨ ᠰᡞᡩᡝᠨ ᡩᡝᠶᡝᡨᡠᠨ
ᠶᠠᠮᡠᠨ ᡩᠠ ᡫᡝᡢ ᡪᡝᡢ ᠯᡞᠨ ᡝᠷᡝ ᠠᠨᡞᠶᠠ ᡠᠷᡠᠨᠠᡣᡡ ᡩᡝᠶᡝᡨᡠᠨ ᡩᡝᠶᡝᠷᡝ ᠠᠨ ᡣᡝᠮᡠᠨ 80% ᡩᡝᠷᡞ ᠸᡝᠰᡞᡥᡠᠨ
ᠪᡝ ᡣᠠᠷᠮᠠᡨᠠᠮᡝ , WIFI ᡫᠠᡣᠰᡞ ᡝᠷᡩᡝᠮᡠ ᠪᡝ ᡝᠯᡝᡞ ᡝᠮᡠ ᠣᡣᠰᠣᠨ ᡞ ᠠᠨᠠᠮᡝ ᠠᠯᡤᡞᠮᠪᡠᠮᡝ , ᡪᡝᠮᡝ
ᠣᠮᡞᠷᡝ ᠪᡝ ᡝᠮᡠ ᡥᠣᡨᠣᠨ ᡩᡝ ᡝᠮᡠ ᡫᡝᡨᡝᠰᡠ ᡝᠮᡠ ᠰᠠᠯᡞᡤᠠᠨ ᠣᡪᠣᠷᠣ ᠪᡝ ᡝᠯᡝᡞ ᡝᠮᡠ ᠣᡣᠰᠣᠨ ᡞ ᠠᠨᠠᠮᡝ
ᡞᠪᡝᠪᡠᠮᠪᡞ 。 3 ᠪᡞᠶᠠᡞ 15 ᡩᡝ ᡪᡠᡢᡬᠣ ᡞᠷᡤᡝᠨ ᠰᡞᡩᡝᠨ ᡩᡝᠶᡝᡨᡠᠨ ᠶᠠᠮᡠᠨ ᠨᡞᡢᡤᡝ 12326 ᡞᠷᡤᡝᠨ ᠰᡞᡩᡝᠨ
ᡩᡝᠶᡝᡨᡠᠨ ᡩᡝ ᠠᠯᠪᠠᡧᠠᠷᠠ ᡫᡝᡨᡝᠰᡠ ᠪᡝ ᡣᡞᠮᠴᡞᠮᡝ ᠪᠠᡞᠴᠠᠷᠠ ᡩᡞᠶᠠᠨ ᡥᡡᠸᠠ ᠪᡝ ᠠᡧᡧᠠᠨᡩᡠᠮᡝ ᡩᡝᠷᡞᠪᡠᠮᡝ ,
ᡝᠷᡝ ᡩᡞᠶᠠᠨ ᡥᡡᠸᠠ ᠪᡝ ᡨᠠᠨᡩᠠᠮᡝ , ᡞᠷᡤᡝᠨ ᠰᡞᡩᡝᠨ ᡩᡝᠶᡝᡨᡠᠨ ᠶᠠᠮᡠᠨ ᠨᡞᡢᡤᡝ ᡣᡞᠮᠴᡞᠮᡝ ᠪᠠᡞᠴᠠᠷᠠ ᠪᡝ
ᡨᡠᡧᠠᠨᡠᠮᡝ , ᡠᠴᡝ ᠪᡝ ᠪᠠᡞᠮᡝ ᠪᠠᡥᠠᠮᡝ 、 ᠨᡞᠶᠠᠯᠮᠠ ᠪᡝ ᠪᠠᡞᠮᡝ ᠪᠠᡥᠠᠷᠠ ᠪᡝ ᠠᡣᡩᡠᠯᠠᠮᡝ , ᡪᠠᠪᡠᠨ ᠪᡝ
ᠪᠠᡥᠠᠮᡝ ᠮᡠᡨᡝᠮᠪᡞ 。 ᠶᠠᠰᠠᡞ ᡪᡠᠯᡝᠷᡞ , ᡩᠠ ᠰᡞᡢ ᡤᡠᠷᡠᠨ ᠰᡞᡩᡝᠨ ᡩᡝᠶᡝᡨᡠᠨ ᡫᠠᠯᡤᠠ ᡞ ᠣᠶᠣᡢᡤᠣ ᡩᡠᠷᠰᡠᠨ
ᠸᡝᡞᠯᡝᠨ ᡝᠮᡤᡝᠷᡞ ᡤᡠᠪᠴᡞ ᡤᡝᠮᡠ ᠸᠠᡪᡞᠪᡠᡫᡞ , ᠨᡝ ᡪᡞᡢ ᡩᡝᠶᡝᡨᡠᠨ ᡫᠠᠯᡤᠠ ᡞ ᡩᠣᠷᡤᡞ ᠪᡝ ᠮᡞᠶᠠᠮᡞᡧᠠᠷᠠ
ᡪᠠᡞ ᡧᡠᡢᡤᡞᡨᡠᠨ ᡨᠠᠯᡣᡞᠶᠠᠨ ᡨᡝᠪᡠᠨᡝᠨ ᡞ ᡫᡞᡩᡝᠮᡝ ᠴᡝᠨᡩᡝᠷᡝ ᠸᡝᡞᠯᡝᠷᠠᠨ ᠪᡝ ᠶᠠᠪᡠᠪᡠᠮᠠᡥᠠᠪᡞ 。 ᠴᠣᠣᡥᠠᡞ
ᠮᡝᠶᡝᠨ ᠴᡞ ᠪᡝᡩᡝᠷᡝᡥᡝ ᠴᠣᠣᡥᠠᡞ ᠪᠠᡞᡨᠠ ᡪᡠᠷᡤᠠᠨ ᡩᠠ ᠰᡠᠨ ᡧᠣᠨ ᠴᡝᡢ ᡝᠷᡝ ᠠᠨᡞᠶᠠ ᡩᡝ 11 ᡫᠠᡫᡠᠨ
ᡨᠣᡣᡨᠣᠪᡠᠨ ᡪᠠᡞ 17 ᡪᡝᡢᡮᡝ ᠪᠠᠨᡞᡢᡤᡝ ᠸᡝᡞᠯᡝᠷᠠᠨ ᡞᠯᡞᠪᡠᠮᡝ ᡨᠣᡣᡨᠣᠪᡠᠮᡝ , ᠣᠶᠣᡢᡤᠣ ᠨᡞᡢᡤᡝ ᠣᠴᡞ 《
ᠴᠣᠣᡥᠠᡞ ᠮᡝᠶᡝᠨ ᡩᡝᠷᡞ ᠪᡝᡩᡝᠷᡝᡥᡝ ᠴᠣᠣᡥᠠ ᡞ ᠠᡣᡩᡠᠯᠠᠨ ᡫᠠᡫᡠᠨ 》 , ᡝᠷᡝ ᠠᠨᡞᠶᠠ ᡫᡝᡪᡝᠷᡤᡞ ᡥᠣᠨᡨᠣᡥᠣ
ᠠᠨᡞᠶᠠ ᡩᡝ ᡤᡠᠪᠴᡞ ᡤᡠᠷᡠᠨ ᡰᡝᠨᡩᠠ ᠴᠠᡢ ᠸᡝᡞ ᡥᡡᡞ ᡣᡞᠮᠴᡞᠮᡝ ᠯᡝᠣᠯᡝᠴᡝᠷᡝ ᡩᡝ ᠠᡫᠠᠪᡠᠮᡝ ᠪᡠᠮᠪᡞ 。
ᠴᠣᠣᡥᠠᡞ ᠮᡝᠶᡝᠨ ᡩᡝᠷᡞ ᠪᡝᡩᡝᠷᡝᡥᡝ ᠴᠣᠣᡥᠠ ᡩᡝ ᠠᠯᠪᠠᡧᠠᠷᠠ ᠨᡞᠶᠠᠮᠠᠨ ᡩᡠᠯᡞᠮᠪᠠ ᡞᠯᡞᠪᡠᠮᡝ , ᡪᡠᡢᠶᠠᡢ
ᡩᡝᠷᡞ ᡨᠣᡣᠰᠣ ᠰᡞᡩᡝᠨ ᠨᡞᡢᡤᡠᠨ ᡨᠠᡢᡣᠠᠨ ᡤᡝᠮᡠ ᡞᠯᡞᠪᡠᠷᡝ ᠪᡝ ᠪᠠᡞᡥᠠᠨᠠᠮᡝ , ᡪᡠᡢᠶᠠᡢ ᡪᠠᡞ ᡤᠣᠯᠣ ᡥᠣᡨᠣᠨ
ᠰᡞᠶᠠᠨ ᡩᡝ ᠠᠯᠪᠠᡧᠠᠷᠠ ᠨᡞᠶᠠᠮᠠᠨ ᡩᡠᠯᡞᠮᠪᠠ ᡞᠯᡞᠪᡠᠮᡝ , ᡤᡡᠰᠠ ᡨᠣᡣᠰᠣ ᡪᡠᠸᡝ ᡨᠠᡢᡣᠠᠨ ᡩᡝ ᠠᠯᠪᠠᡧᠠᠷᠠ
ᡨᠠᡨᠠᠨ ᡞᠯᡞᠪᡠᠮᡝ , ᡤᡠᠪᠴᡞ ᡤᡝᠮᡠ ᠪᡠᠷᠠᡣᡞᠷᡝ ᠪᡝ ᠪᠠᡞᡥᠠᠨᠠᠮᡝ , ᡣᡝᠮᡠᠨᡞ ᡧᠠᡢᡤᠠᠰᡠᠨ ᠪᡞᠮᡝ 、
ᠪᡞᠶᠠᠨᡲᡞ ᠪᡞᠮᡝ 、 ᠨᡞᠶᠠᠯᠮᠠ ᠪᡞᠮᡝ 、 ᡫᠠᠯᡤᠠ ᠰᠣ ᠪᡞᠮᡝ 、 ᡠᠯᡞᠨ ᡫᠠᠶᠠᠪᡠᠨ ᠪᡞᠮᡝ 、 ᠠᡣᡩᡠᠯᠠᠨ ᠪᡞᠰᡞᠷᡝ
ᠪᡝ ᠪᠠᡞᡥᠠᠨᠠᡥᠠᠪᡞ 。 ᡤᡠᠷᡠᠨ ᠪᠣᠣ ᡧᡠᡢᡤᡝ ᡪᠠᡣᠠᠰᡠ ᠶᠠᠮᡠᠨ ᡩᠠ ᠯᡞᡠ ᠶᡠ ᡪᡠ ᠪᠣ ᡠ ᡤᡠᠸᠠᠨ ᡞ
ᡣᠠᠷᠮᠠᡨᠠᠷᠠᡢᡤᡝ ᠶᠠᠶᠠ ᠨᡞᠶᡝᠷᡝ ᡪᠠᡞ ᠰᠠᠷᠪᠠᡥᡡᠨ ᠣᠮᡝ ᠣᡪᠣᠷᡣᡡ 。 ᠪᡝ ᡝᠷᡝ ᠠᠨᡞᠶᠠ ᡩᡝ ᠣᠶᠣᡢᡤᠣᡢᡤᡝ ᠪᠣ
ᡠ ᡤᡠᠸᠠᠨ ᡨᡠᡧᠠᠨ ᠮᡠᡨᡝᠨ ᠣᠷᠣᠨ ᡨᠣᡣᡨᠣᠪᡠᠷᡝ ᠪᡝ ᡥᠠᡥᡞ ᠴᡞᠷᠠᠯᠠᠮᡝ ᡪᠠᡫᠠᡫᡞ , ᡝᠷᡝ ᠠᠨᡞᠶᠠ ᠪᠣ ᡠ
ᡤᡠᠸᠠᠨ ᡞ ᡥᠠᠯᠠᠨ ᠶᠠᠪᡠᠪᡠᠷᡝ ᠶᠠᠷᡤᡞᠶᠠᠯᠠᠮᡝ ᠶᠠᠪᡠᠪᡠᠷᡝ ᠪᠠᡩᠠᠷᠠᠷᠠ ᡤᡡᠨᡞᡤᠠᠨ ᡨᡠᠴᡞᠪᡠᠷᡝ ᠪᡝ ᠨᡝᠮᡧᡝᠮᡝ
, ᠪᠣ ᡠ ᡤᡠᠸᠠᠨ ᡞᠴᡝ ᠪᠠᡞᠪᡠᠰᡥᡡᠨ ᠪᡝ ᡪᠠᠯᡠᡣᡞᠶᠠᠮᠪᡞ 。 ᠪᠣ ᡠ ᡤᡠᠸᠠᠨ ᠨᡝᠨᡝᠮᡝ ᠣᠴᡞ ᡧᡠ ᠸᡝᠨ ᠸᡝᠷᡞᡥᡝ
ᡥᡝᡨᡥᡝ ᡧᠠᡢᡤᠠᠰᡠᠨ , ᡝᠯᡝ ᠣᠴᡞ ᠸᡝᡞᠷᡞᡥᡝ ᠣᠷᠣᠨ ᡩᡠᠸᠠᠯᡞᡢᡤᡝ ᠪᠣ ᡠ ᡤᡠᠸᠠᠨ ᡪᠠᡞ ᡫᡝ ᡞᠯᡞᠪᡠᠷᠠᠨ ᠪᠣ ᡠ
ᡤᡠᠸᠠᠨ , ᡨᡝᠷᡝ ᠪᡝ ᡣᠠᠷᠮᠠᡨᠠᠷᠠᡢᡤᡝ ᠣᠴᡞ ᡠᡪᡠᡞ ᠣᠷᠣᠨ ᡩᡝ ᠪᡞᠮᡝ , ᠶᠠᠶᠠ ᠨᡞᠶᡝᠷᡝ ᠣᠮᡝ ᡪᠠᡞ
ᠰᠠᠷᠪᠠᡥᡡᠨ ᠣᡪᠣᠷᡣᡡ 。 ᡤᡠᠷᡠᠨ ᠪᠣᠣ ᡩᠠᡞᡫᡠᠷᠠᠮᡝ ᡩᠠᠰᠠᠷᠠ ᠠᡣᡩᡠᠯᠠᠷᠠ ᠶᠠᠮᡠᠨ ᡩᠠ ᡥᡡ ᡪᡞᡢ ᠯᡞᠨ ᡝᠯᡝᡞ
ᠯᠠᠪᡩᡠ ᡝᠷᡤᡝᠨ ᠪᡝ ᠠᡞᡨᡠᠪᡠᠮᡝ ᡥᠠᡥᡞ ᠪᡝ ᠠᡞᡨᡠᠪᡠᠷᡝ ᠰᠠᡞᠨ ᠣᡣᡨᠣ ᠪᡝ ᡩᠠᡞᡫᡠᠷᠠᠷᠠ ᡨᡠᡣᠰᡞᠴᡠᡣᡝ ᠪᡝ
ᠠᡣᡩᡠᠯᠠᠷᠠ ᡩᡝ ᡩᠣᠰᡞᠪᡠᠮᠪᡞ 。 ᠠᡞ ᡪᡝᡢ ᠨᡞᠮᡝᡣᡠ ᡩᡝ ᡝᠯᡪᡝᠷᡝ ᠣᡣᡨᠣ ᠪᡝ ᡩᠠᡞᡫᡠᠷᠠᠷᠠ ᠠᡣᡩᡠᠯᠠᠷᠠ ᡩᡝ
ᡩᠣᠰᡞᠪᡠᠷᡝᡢᡤᡝ ᡩᠠᠮᡠ ᡠᡪᡠᡞ ᠣᡣᠰᠣᠨ , ᡥᠠᠴᡞᠨ ᠮᡝᠶᡝᠨ ᡞ ᡫᡞᡩᡝᠮᡝ ᡨᡝᡣᠰᡞᠯᡝᠷᡝᡢᡤᡝ ᡤᡝᠯᡞ ᡩᠠᠮᡠ ᡩᠣᠰᡞᠮᡝ
ᡨᡠᠴᡞᠷᡝᡢᡤᡝ ᠠᡣᡡ ᠣᠴᡞ ᠣᡪᠣᠷᡣᡡ , ᡝᠷᡝ ᠠᠨᡞᠶᠠ ᡩᠠᡞᡫᡠᠷᠠᠷᠠ ᠪᡝ ᠠᡣᡩᡠᠯᠠᠷᠠ ᡩᡝ ᡝᡞᡨᡝᠷᡝᠮᡝ
ᡥᠣᠯᡨᠣᠷᠣᡢᡤᡝ ᠣᠴᡞ ᡩᠠᡞᡫᡠᠷᠠᠮᡝ ᡩᠠᠰᠠᠷᠠ ᠪᡝ ᠠᡣᡩᡠᠯᠠᠷᠠ ᡠᡪᡠᡞ ᠠᠮᠪᠠ ᠪᠠᡞᡨᠠ 。 ᡤᡠᠷᡠᠨ ᠪᠣᠣ ᡤᡠᠷᡠᠨ
ᠰᡞᡩᡝᠨ ᠪᠠᡩᠠᠷᠠᠷᠠ ᡩᡝ ᠠᠴᠠᠯᠠᠷᠠ ᡫᠠᠯᡤᠠᠷᡞ ᡩᠠ ᠸᠠᡢ ᠰᡞᠶᠣᡠ ᡨᠣᠣ ᡨᡠᠯᡝᠷᡤᡞ ᡤᡠᠷᡠᠨ ᡩᡝ ᠠᡞᠰᡞᠯᠠᠷᠠ ᡩᡝ
ᠶᠠᠶᠠᠮᡠ ᡫᡠᠨ ᡪᡞᡥᠠ ᠪᡝ ᠰᠠᡞᠨ ᡨᠠᡣᡡᠷᠠᠷᠠ ᠪᡝ ᠠᡣᡩᡠᠯᠠᠮᠪᡞ 。 ᡪᡠᡢᡬᠣ ᡨᡠᠯᡝᠷᡤᡞ ᡩᡝ ᠠᡞᠰᡞᠯᠠᠷᠠᡢᡤᡝ
ᡣᡝᠮᡠᠨᡞ ᠨᠠᠨ ᠨᠠᠨ ᠠᠴᠠᠯᠠᠷᠠ ᡞ ᡣᡡᠸᠠᠷᠠᡤᠠᠨ ᡩᡝ ᡣᠠᠮᠴᡞᠪᡠᠮᠪᡞ 。 ᡥᡡᠰᡠᠨ ᠪᡝ ᡨᡠᠸᠠᠮᡝ ᠶᠠᠪᡠᠮᡝ ,
ᡥᡡᠰᡠᠨ ᡝᠪᠰᡞᡥᡝᡞ ᠶᠠᠪᡠᠮᡝ , ᡩᡝᠷᡞᠪᡠᠨ ᡩᡝᠷᡞ ᡩᡠᠪᡝᠨ ᠰᡞᡩᡝᠨ ᠮᡝᠨᡞ ᡨᡝᡢ ᠰᡝᠮᡝ ᡞᠯᡞᠷᡝ ᡝᠮᡠ ᡥᠠᠴᡞᠨ
ᠣᠶᠣᡢᡤᠣ ᡩᠠ ᡣᠣᠣᠯᡞ , ᠪᡝ ᠨᠠᠷᡥᡡᡧᠠᠮᡝ ᠪᠣᡩᠣᠮᡝ , ᠶᠠᠶᠠᠮᡠ ᡫᡝᠨ ᡪᡞᡥᠠ ᠪᡝ ᠰᠠᡞᠨ ᡨᠠᡣᡡᠷᠠᠷᠠ ᠪᡝ
ᠠᡣᡩᡠᠯᠠᠮᡝ , ᡤᡝᠯᡞ ᡤᡝᠷᡝᠨᠣᡫᡞ ᠮᡠᡪᡞᠯᡝᠨ ᠰᡞᠨᡩᠠᠷᠠ ᠪᡝ ᠪᠠᡞᠮᠪᡞ 。 ᠪᠠᠨᡪᡞᠷᠰᡠᠨ ᡨᠣᠷᡥᠣᠮᡞᠯᠠᠰᡠ
ᡪᡠᠷᡤᠠᠨ ᡩᠠ ᠯᡞ ᡬᠠᠨ ᡪᡞᠶᡝ ᠨᠠᠨᡨᡠᡥᡡᠷᠠᠷᠠ ᠪᡝ ᠰᡝᠷᡝᠮᡧᡝᠮᡝ ᡩᠠᠰᠠᠷᠠ ᠠᡣᡩᡠᠨ ᠪᡝ ᡤᡠᡢᠯᡝᠷᡝ ᠠᡫᠠᠨ ᠪᡝ
ᠰᡠᠯᠠ ᠰᡞᠨᡩᠠᠷᡣᡡ , ᠮᠠᠷᡞᠮᡝ ᠶᠠᠪᡠᠷᡝ ᡪᡠᡤᡡᠨ ᠪᡝ ᠶᠠᠪᡠᠷᡣᡡ 。 ᡫᡝᡪᡝᠷᡤᡞ ᡝᠮᡠ ᠣᡣᠰᠣᠨ ᠨᠠᠨᡨᡠᡥᡡᠷᠠᠷᠠ
ᠪᡝ ᠰᡝᠷᡝᠮᡧᡝᠮᡝ ᡩᠠᠰᠠᠷᠠ ᠠᡣᡩᡠᠨ ᠪᡝ ᡤᡠᡢᠯᡝᠷᡝ ᠠᡫᠠᠨ , ᠰᡠᠯᠠ ᠰᡞᠨᡩᠠᠷᡣᡡ , ᡝᠯᡝᡞ ᠮᠠᠷᡞᠮᡝ ᠶᠠᠪᡠᠷᡝ
ᡪᡠᡤᡡᠨ ᠪᡝ ᠶᠠᠪᡠᠷᡣᡡ 。 ᡠᠷᡠᠨᠠᡣᡡ “ 4567 ” ᠪᡝ ᠠᠷᠠᠮᡝ ᡞᠰᡞᠨᠠᠮᡝ : 4 ᡥᠠᠴᡞᠨ ᠰᠠᡞᠨ ᠸᠠᡣᠠ ᠮᡠᡪᡞᠯᡝᠨ
ᠠᠴᡞᡢᡤᡞᠶᠠᠨ ᡪᠠᡞ ᠮᡠᡪᡞᠨ ᠠᠷᠪᡠᠨ ᠪᡝ ᡨᡠᠰᠠ ᠪᡞᠮᡝ ᡝᡨᡝᠮᡝ , 5 “ ᡨᠠᡣ ᠰᡝᠮᡝ ᠠᡧᡧᠠᠷᡣᡡ ” ᠪᡝ
ᡣᠠᠷᠮᠠᡨᠠᠮᡝ , 6 “ ᠠᠷᠠᠮᡝ ᡞᠰᡞᠨᠠᠷᠠ ” ᠪᡝ ᡠᠨᡝᡢᡤᡞᠯᡝᠮᡝ ᠶᠠᠷᡤᡞᠶᠠᠯᠠᠮᡝ , 7 ᡫᠠᠯᡤᠠ ᠠᡫᠠᠨ ᠪᡝ
ᡞᠰᠠᠨᡩᡠᠮᡝ ᠰᠠᡞᠨ ᡞ ᡨᠠᠨᡩᠠᠮᠪᡞ 。 
