Aibö te mo . Pi’õ te mo . Ba'õno te mo . Õhã te mo . Wapté te wara . Tsa'ẽtè te
wara . Uhödö te wara . Aibö te mo buru u . Pi’õ dzéma te mo buru u . Aibö pi'õi
me te tineb dzahuré buru u . 'Watébrémi te mo 'ri tẽme , tina u . Aibö te wara
pe'a dzô . Pe'a te tiwi wara . Tsô wara wa te tiwi wara . Aibö ma wei wi . E
marĩ dzô ma wei wi . Ti'ra tete tsabu da ma wei wi . E te dza apö mo . Ĩhe te
dza apö mo . Pi'õ te mo buru u . Tame te wapa aibö mreme hã . Aibö te wei mo
'watébrémi me . 'Watébrémi marĩ na te aibö tsadanha . Aibö ma atsa tsada'ö marĩ
na . Apötsi , 'watébrémi te marĩ aibö wi waptẽ , tsa da . Pi’õ tsa'ẽtè te romhu
buru ãma hã . Romhuri ãna hã , marĩ datsa da hã , höimana õ di . Tahawa te romhu
tsa'ẽtè . E te ĩromhu . Ĩhe , wa romhu E aibö dzéma te romhu . Ĩhe , õhã dzéma
te romhu . E 'wa hã marĩ hã te tsadanha . Wanorĩhã , marĩ hã wa tsadanharĩ ni .
E anorĩwa'wahã te ĩwapari dza'ra wa'wa . Ĩhe , wanorĩhã wa wapari dza'ra ni . E
marĩ te ĩwaptẽrẽ dza'ra wa'wa . Wanorĩhã wa watsa waptẽrẽ dza'ra ni . Aibö
norĩhã duré pi’õ norĩhã te romhuri dza'ra buru ãma hã . 'Watébrémi duré ba'õno
te wapari dzahuré aibö hã . Wapté norĩhã te wapari dza'ra ĩprédu mreme hã . E te
ĩtsadanharĩ dza'ra wa'wa waradzu hã marĩ na ? Mare di . Ba'õtõ norĩ , e te
ĩ'madö'ö 'wa ai'uté hã ? Ĩhe ! Pi'õ norĩhã te waptẽrẽ dzahuré dawede hã ,
dawede'wai wi hã . Pi'õ tsi'õno te 'watsa . Wanorĩhã wa tsa'wari dza'ra ni ö ,
u'mre 'remhã . Ai'uté te mre pi'uriwi marĩ na . Wanorĩhã wa atsamarĩ ni atsarina
. E te ĩwapari dza'ra wa'wa . Ĩhe ! E te ĩtsadanha aibö hã . Mare di ! E te dza
ĩtsa'wa ö hã . Madze di ! E te ĩwaptẽ dawede hã dawede'wai wi hã . Ĩhe ! Ĩ'rã
dzé di . 'Watébrémi norĩhã , e te dza ĩromhuri dza'ra wa'wa aibö me hã . Ĩhe !
Tsa'ẽtè wa dza romhuri dza'ra ni aibö me . Pi'õ te wara tsi'a dzô te te öri da .
Ba'õtõ dzéma tsi'a te ti'ö . Taha pari , waptsã dzéma tsi'a te titsa . Tahawa ,
pi'õ waptsã hã ma adzö . Wapté marĩ na hã pi'uriwi te tinha tinhohui'wai ma .
Aibö dzéma pi'uriwi ma marĩ na tsada'ö . Taha pari , õnorĩhã te aba tineb
dzahuré . 'Watébrémi , e marĩ na te ĩnha . Mare di ! E tô tsena aimreme . Ĩhe !
Ba'õtõ norĩ , e tiha na te ĩnharĩ wa'wa rowahutu'wai ma . Tihai õ di ! Tsi'a
bara ma tô tiwĩ . Mrap-te ma tô tiwĩ . Tãma tsei wa ma tô tiwĩ . Pi'õ ma tãma
titsõ datsa hã . Waptsã ma titsa 'watébrémi hã . Anorĩwa'wahã e marĩ na te
ĩnharĩ dza'ra wa'wa . Marĩ watsu'ure ! Õhã pe'a ma tihi . Õhã pe'a ma tino .
Robduri waptsã ma tô tiwĩ . Robduripré waptsã ma tô tipã . Wahi ma titsa pi'õ hã
. Ba'õno te timra wedehu . Wanorĩhã wa tãma tsõmri dza'ra ni rob'uipradzé .
Wapté te mo buru u , timama me . Tameb dzéma ĩna te romhu . Ĩno norĩ dzéma tame
te romhuri dza'ra . Romhuri a'uwẽ höimanadzé . Romhuri ãna hã dahöimanadzéb õ di
. Waptéb norĩ hã , bötö ré hã hö ba te höimana dza'ra . Mara ré hã , niwamhã
tinhohui'wai me wapté te tsõ're dza'ra 'rinho're baba , a'uwẽ norĩ hã te te to
dza'ra da . Danho're wapté höimanadzé . Ba'õtõ norĩ hã tina u te tineb dzahuré .
A'uwẽ ãma hã , ba'õtõ höimanadzé õneu'ötsi tina me , duré ĩno norĩ duré ĩhitébré
dzapore norĩ wamhã . Watsi'utsu te wei mo wadzô . Atsõhui'wa romhuri'wa uptabi .
Aimama adub'rata me te romhuri dzahuré buru ãma hã . Ananorĩhã te tsawi petse
dza'ra ti'ranorĩhã Ano tina me te tineb dzahuré ’ri'ahö u . Pi'õ timro me te
romhuri dzahuré 'ri ãma . Dapoto'wa ma poto a'uwẽ norĩ hã . Danhimidzama dzéma
ma duré apoto . Romharé hã dahöimanadzé ĩwẽ . A'uwẽ ãma hã , ba'õtõ norĩ hã 'ri
ãma te höimana dza'ra . E ni'wa te romhu . Mare di ! Ni'wa te te romhuri õ di ,
tãi wa . Awẽptsi tã õ wamhã , aibö norĩ hã te dza romhuri dza'ra pi'õ norĩ me ,
buru ãma hã . E 'wa te aima tinha , wapté aihini petse te te romhuri dza'ra õ na
hã . Atsõhui'wa te ĩma nharĩ dza'ra ĩprédub nhimiroti dzarina . Ãhã bötö parimhã
, wapté norĩhã te dza romhuri dza'ra a'ãma buru ãma hã , bötö mitsi na . Ãne
a'uwẽ höimanadzé . Niwa bötö na te wapté me ĩtsõhui'wa tsõ're 'rinho're baba .
Ĩprédu 'maipo'repu'umhã te dza te tãma 'manho're , a'uwẽ norĩ ma te rowẽ dza'ra
da . Tahawa te natsi tsõ're bötö bö . Höiwahö u te wapté te te ãma 're ãputsi
tinho're na hã . E wapari dza'ra wa'aba õ di ĩmreme hã . Mare di ! E bötö bö
romhuri aba õ di . Niwa bötö na , wanorĩhã wa romhuri ni . Wawa'a-te , niwamhã
wa te romhuri õ di . Õnorĩhã marĩ na te te tsadanharĩ dza'ra õ di . E waradzu ma
adzö 'watébrémi hã . Mare di ! Waradzu te te adzöri õ di . Rowatsu'u hã waihu'u
õ wamhã , rowaptẽrẽ tsa'ẽtè ĩprédu wi . E pi'õ ma aima titsõ wãrãhöbö hã . Madze
di ! Pi’õ dza hadu te te ĩma tsõmri õ di . Ma'ãpé , mrami pa'o hã ! Ma'ãpé ,
pa'o mrami aba ! Aimama te dza wei mo , marĩ ĩpire hã te te aima waihu'u da . E
höiwi te ĩ'madö'ö dza'ra wa'wa . Mare di ! Wanorĩhã höiwi wa te 'madö'ö dza'ra õ
di . Romhuri aba ! Romhuri dza'ra wa'aba ! Aiwa'a tõ ! Atsõhui'wa wa'wa ma wi
romhuri dza'ra wa'aba wẽ da . A'uwẽ ãma hã , mararé romhuri . 'Watébrémi norĩhã
timama me , duré ba'õtõ norĩhã tina me te romhuri dza'ra . A'uwẽ ãma hã ,
romhuri ĩpire di , datsa da hã . Abdzuma hã , ĩta'are te ta'a , 'watébrémi norĩ
duré ba'õtõ norĩ romnhoré u , tsi'ubumro da hã . Aihini nho'a hã , rowahutu'wa
te adzadanha : " Anorĩwa'wahã , e te aipo'repu'u dza'ra wa'wa marĩ na hã te aima
waihu'u dza'ra wa'wa ahömhö hã . " Ĩhe ! " aihini ma tsada'öbö dza'ra . Taha
parimhã rowahutu'wa te dama tinha : " Ãne wamhã , ma'ãpé , ai'repudu , awa'awi
hã , wama ãma ĩtsahu na marĩ na te aima ĩrowatsu'u dza'ra aba na ahömhö hã , wẽ
uptabi na wa te waihu'u dza'ra da ! " 'Watébrémire , e aima waihu'u petse di ?
Ĩhe ! Waptém norĩhã ba'õtõ nhimiromhuri hã te te waihu'u dza'ra õ di .
'Watébrémi norĩhã te ropta'a dza'ra wedehöpö na hã , tito na hã . Ari'iwi ! Ĩhi
te rotsa'rata marĩ na te te wama rowatsu'u da hã , a'uwẽ höimanadzé duréi na hã
. 'Ritéi'wa wede hã te tsapu'u ropĩni dzô hã . Aibö ti'a te tsapo'o wãrãhöpö dzô
hã . Rowahutu'wa ĩta'are te ta'a , 'watébrémi norĩ dzô romnhoré u da hã . Pi’õ
te te wẽ'ẽ tsada'ré , ti'ranorĩ ma . Ai'repudu uburé te waihu'u , ĩmama te te
ĩpo'repu'u na hã . 'Watébrémi , robta'a tõ ! Ĩhi marĩ na te te dama rowatsu'u ré
hã ! Ĩ'ranorĩ , e ai’udza te ĩ'uptsõi wa'wa . pi'õ te tsadanha . Madze di !
õnorĩhã ma tsada'öbö dzahuré " E aihitébré ma ĩtsabui wa'wa . " ĩna te tsadanha
. " Ĩhe ! " ma tsada'öbö dzahuré . Wahitébré ma robdze uptabi di , ĩtsa wa te
tãma tsõmri wa . " E mahawimhã ĩtsa ? " pi'õ te tsadanha . " Wamama buru hawimhã
. Tahawa , watsai ahö di ! " ba'õtõre te tãma tinha . " Tane wamhã , oto 'ri
tẽme watsi'aba'ré na ! " pi'õ te 'mahö . Ano dzahuré tsabu na ! Dui 'ré waibui
wa'aba ! Awaru wa watsihu ni . E atsib'rada ma ĩ'uptsõi wa'wa . Tahata
wahi'ratanorĩhã Wahi'ratanorĩhã danho're ma wama awaihu'u Waradzu
wahi'ratanorĩhã ma dapãrĩ dza'ra Wahi'ratanorĩ höimanadzé ĩpire Höiwahö wa dza
we wate simro wa'ranorĩhã 'Watébrémi ti'a te tsãmra Höiwahö wa dza oto wawa'utu
dza'ra ni Ma 'rowipese re te te sõré Wasina wa te ãma mro Te wamamanorĩhã waré
're höimana dza'ra warobreb 're hã U'uiwawẽ ãma hã Õhã si uburé marĩ waihu'u'wa
hã tô , ropoto'wa si Duré abadzi hã wa wate wasima 'rãzani dza'ra A'uwẽ
nhimiromhuri hã ĩ'rãzani ĩ'rãzani na wa wate ãma wasima romhuri dza'ra Ö wa
ĩĩsima wẽ Ĩĩsiupte da wa ĩĩsima wẽ Te dza oto asina aahöimana aba mo , a'uwẽ hã
atébré aba hö Wa 're ĩĩhöimana rowẽuptabi na hã waradzu 'ra ĩ'ra ĩĩmama dzéré
ĩdzéré ĩĩmama te waptsã Ĩhiñimiza'reseõ tô darob mono bö te höimana dza'ra tô
Uwaj'rewawẽ zahadu tete di Asaro zöptete di aba'wanorĩ utö norĩ Wede hã uburé ma
pusi Norõ te su ma azidi tô Ĩzö hã ĩwaʔwa höjmana zaʔra Ta barana ma dahudu ,
misi hã ma ajwajrĩ E bété ĩĩmamawapté ? Tahã zéma Waãma ĩbicho zaʔra mono hã ,
anorĩ waʔaba mono hã Wahã dawi robʔréʔwa Wahã ĩĩwasutu di azarutu zéré ĩĩzéré
azarutu ma ĩĩma Wedeñorõ ã re hã rom na hã mare di Ãhã marã ʔre ʔre ĩhöjmana
zaʔra mono Õhõ si tô ropotoʔwa Ta iséré pa si hã Nimame dawedezé hã iwẽ uptabi
hã we te sãmra õ di Duré nimamem hã ĩĩzahi wasédé ĩĩsiré piʔõ da Dasimasisi aba
wamhã , e niha te tahöjmana aba ni ? Awẽm hã wa za aiʔabaʔré ni mararé romhuri
hã wate wasiwi ʔrãsutuwẽ da Dazépuʔu õ di , datõmo zé õ di , duré dañi zé õ di
Ĩĩmama , e te za aañamra ni ? waʔrata ma wa za oto api zaʔra ni Ãne za waʔrata
ma hã ʔre wanhipi zaʔra dama ĩwẽ zeb u 
