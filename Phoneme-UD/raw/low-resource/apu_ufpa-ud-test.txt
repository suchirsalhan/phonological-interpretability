Pupỹkary ithupa sikasaaky atamatary erẽkatxi. Yẽrẽkatikinhi iãkynytikinhi
sããputa apukary apy. Inhinhiã ywa apikumunhi ysa iãkynykata apukary uky. Txamary
aapanhika kaiãpukury arẽka awa. Inhinhiã ĩkana iie iãkynytikinhi sããputa era
apukary ymata. Inhinhiã apikumunhi iãkynytikinhi sããputa araũkytary ãkiti.
Inhinhiã atamatary ãkiti nhikanãtary ixuwa xinhi. Inhinhiã kyky ithẽene pĩkare
ãkiti. Inhinhiã iputurĩmitekatinhi, inhinhiã ywa nerekary iia ãkiti kene
inhinhiãwa ywa. Awa sytu awa kãkiti awinhi iãtã. Uwa awary kaiãapukury
ũimiakury. Uwa ũtanyrykata awa ũaapuku 'amarekatãĩ. Txamary nynuwa aapuku
kiumãtxipeinhinhixika, patsukarepyryna awinhinã. Nynuwa aapuku iia paxiuba
paiakapeka. 'Awary kãkiti atamarakitinhitã. Kaiãapukury tsupata awa apaka.
Kaiãapukury tiwitxi awa apaka nynuwa awinhi iãtã. Awa kipatxi kamakury,
kaiãapukury tiwitxi, awa atãkary apaka, ãputa, mãkatxi. Kaiãapukury apanakyny
awa. Nynuwa makinhi iãtã, ũtanyry awa ykeku, ytanuru awa hãty ukieku apaka,
ũimiakury apaka awa kekutxi makinhikana. Txamary nynuwa kuna kadinhẽrutene,
txamary nynuwa kaiãapukury nhipukury awa. Nynuwa awary ximaky, awa nhipukury
ithupa awakary, nynuwa awary iumyary apikumunhi amãnteere. Nynuwa papuxukunyry
awinhinã. Hãtu sytu awa awinhi iãtã. Uwa awary kaiãury ũimiakury. Uwa, ũimiakury
ũtanyry awary aiku myremanary. Kutxi aiku kasunakyry. Kutxi ywa takatary
paxupata aiku ãky. Ywa aapukutxi kuna awary ithure. Kaiãapuku tsupata. Nynuwa
tiwitxi kaiãapuku aapukutxiã. Kaiãapuku tiwitxi, apaka kupiti. aapekana atãkary,
ãputa, mãkatxipekana. Nynuwa makinhi iãtã awary ũtanyry keku, uwa apaka awary
ukeku iãtã, apaka ũimiakury apaka awary ykeku. Ywa kuna awary ytsupa, txamary
nynuwa kaiãapuku nhipukury. Nynuwa awary, kaxinhiry, iumyary, ximaky, amãtyry.
Nynuwa puxukunawata. Pupĩkary sary Tapaua maky ivinitinhi ĩkapanhi. Inhinhiã
maky ysikaa natuku apakapary dinhẽru, inhinhiã kaiãapukury teetxi amutary ereka.
Ĩkanapyryãkasaaky aapukumunhi, ywa awary inhakytu selula; inhakytu kũputado awa,
i apikumunhi tiitxi amutakita awa ywamunhi. Ywa aapuku 'awary tirikapi. Inhinhiã
apaka amutary tirikapi aapuku ĩkapanhi. amutary ytanuru mãka, inhinhiã
ysapatune, iia panerata. Ykynykaapuku ãki ynerekakyty amuta. Pupũkary sary
sitatximunhi. Ywa kaiãapuku maky. Ywa sykary maky atuku ãatsupa apakapa ywa
amutary tiitxi. Ikanapiriãsaaky ywa amutary ysãkirawatinhi, iũkatsupatinhi. Ywa
aapukutxi kuna awary tirikapikuwana. Inhinhiã ywa amutary tirikapikuwana
aapukumunhi. Ywa pekana apaka amutary mãkatxi, ykitimata ytanurumunhi. Ywa awary
ykynypuku aapukutxiã. Awary pupỹkary nawinhi iãta. Atuku ywa sary hãty kananeã,
kutxi ywa sary hãty kananeã, kutxi kuna awary ywãtãa. Ykikiute kuna awary
kumyry. Ĩthupa kuna awary iia pixune iatinhi. Kãwary kuna awary ximaky. Ywãtãa
kuna awary makiã. Ywa nyrymany kuna awary nhipukury. Atuku ywa sary hãty itixi,
kutxi ywãtãa awary nhipukury. Ywãtãa aapanhika kipatxi peerapuku. Awapekana
tsapyryky, kitxiti. Ywãtãa ykynypuku awa kaxinhirywakury. Inhinhiã kawãryã kuna
fawtatinhi ximaky. Ywa matxaka kaiãapuku maky. Ywa vĩtxita maky, ywa amutary
ykynypuku tiitxi. Ywa apaka awa muture, ywa apaka awa tsapyryky kamakyty, ywa
pekana awa mapurupuwapekana. Kuna faltatinhi hãty kananeã. Ykynypuku awa ywa
ywãtãa. Ywa hãty awinhi iãtã pasatxita nesesitatxi, ywa kananeã watxa ykynypuku
awary. Ywa puxukunuwata. Kitxaka awama ãty kyky. Utakutixi awama ywa. Ywa,
ytãnurukata, imiakurykata awama awinhi mitharyã. Ywa amarite kiumãtxitakary awa
ãty xamynaky. Kataparaxinery inhinhĩã aiatape itxa. Uwa amarute mãnẽrutakaru
mywereru. Ukywyxikeru uwa. Tukury awana. Ywa kyky syture wererawata ywa kikiute,
ithupytymary uparĩka. Kyky ukatsaãnãta ĩsũana. Ĩsũana myrykynyty itxa ximaky.
Ywa kyky awa ykynypuku awinhi iãtã. Kunakamunyry kãkity ãawinhipuku iãtã. Awa
ykynypuku, kariwa mawakynỹãty. Ywã awa kikiu, awiri, kumyry, ykynypuku.
Akumyryte naakynhukuty. Ywã kãkite awa ãawinhinhĩã ypyrawakury. Pupĩkaryny awa
ykyynyrytena iserẽkana mitxiry. Kyynyrysaaky aputurytawana ithu kãkity. Awa
xikaryene xipuãtakary. Ipinanyra awa kãkity serẽka: katsamarĩẽne, katamarĩẽne.
Awary ithu nhipukury i ỹarỹa. Sytu awa ũãapuku. Uwa awa kaiãũpuku amarynyky. Uwa
sãkire: – Kaiãũpuku atha. Atha aapuku xepitiry. Makamary aapukutxi myramanery.
Athe amakynyka kamary aapukutxi myramanery. Uwa awinhi awa sytu. Naãtyru sytu
anaakury. Usãkirewata: – Naãtywa atha wai. Kuaxary atha awinhi. Amu akama awinhi
myramanu. Sytuwakuru kamary awinhi myramana. – Kiãtukupa itxa kikiu? – Ywã
kaiãũpuku kumyry. Kaiãũry txipary. – Pitha awa awiri yky? – Nuta awapytyka awiri
yky. Nuta kaiãũpytyka awiri yky. – Nuta pysykanu awiri yky. – na itxa pytukara
pithe? – Naãtyry kumyry nytukarẽã. Txipari naãty. – Pitha awa awiri yky? – Nuta
pysykanu awiri yky. Ĩthupa awamaãtary. Ywa kaiãũpuku amarytane. Hãty ũty
ukatsaãta imãĩkary kaiãũpuku ximaky. Amaryte ãtukyry kaiapukury. Ywa kaiapukury
kaiãũpuku. Ãty ũty aiatary irary kaiãũpuku Ywa ãkeru ukamary ãputa i manu. Uwa
sãpirata: – Nuta kamary kaiãũpuku ãputa. Watxa awapeka ãputa ipusupeka.
Utukuryte ithu. Ãty ũty ukinhiã usa. – Nymapuruĩtary macaxeira ĩarĩã nykaminhi
nere. Waikai Pitha. Yny umitikary ximaky. Athamunhi awa ximaky. Kiripa pyry?
Kamarapu nyry. Aa! Pyry nhiimatykyry itxawa. Kerupa pynyru? Pynyru nynyru
nyrymane utxawa. Kiripa pywãka? Txiiakatxi nywãka. Kiripa pitha wãka? Nhithary
pitxawa. Natukupa itxa wai pawinhiã? Ii! Kaiãury parĩkatxi athamunhi. Hĩthamunhi
awa parĩkatxi apaka? Iũpiri xuxuri atuku itxa. Sytuwakuru, kiripa ukamaãne? Kuna
waikirinu nuta. Nanhikiripa pyna? Syrywyny nawa. Kanaiapa nynyru. Ãkiri
kiriparai pitha? Tutupary ãkiri nhitxawa. Kerupa pynyru? Kamĩkiu nynyru.
Ataũpytykara pitxa kutxi nyry xinhikapikary pyry. Ywasawaky ywa Kirama kamary
xamyna. Inhinhiã ykamary katarukyry. Natukupa itxa pamiianare puturikinhi? Ipi
ũty atuku apuumary kuna awaika. 
