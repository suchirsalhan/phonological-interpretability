Non sono consentite assegnazioni provvisorie nell'ambito del comune di
titolarità. È consentita inoltre la partecipazione provvisoria sempre per una
sola provincia e per non più di 20 preferenze, agli insegnanti che hanno titolo
a partecipare ai trasferimenti di cui alle precedenti II e III fase, sia che
abbiano ottenuto il trasferimento, sia che non abbiano prodotto domanda di
trasferimento nei termini stabiliti dalla presente ordinanza, anche per
preferenze diverse da quelle richieste per trasferimento, qualora siano
sopraggiunti gravi motivi compresi, ovviamente, tra quelli previsti dall'art. 59
della legge n. 312 e di cui al precedente art. 70, che giustificano la
richiesta. I predetti motivi devono costituire oggetto di documentazione, che
deve essere presentata entro il termine che verrà stabilito per la presentazione
della domanda. In caso di ricongiungimento al familiare destinato a nuova sede
per motivi di lavoro, si prescinde dall'iscrizione anagrafica. Ai fini della
possibilità di presentazione della domanda di cui sopra, si considera motivo
sopravvenuto la nascita di figli di epoca successiva al termine di presentazione
della domanda di trasferimento. Possono altresì chiedere l'assegnazione
provvisoria gli insegnanti individuati come perdenti posto che siano stati
trasferiti d'ufficio o che abbiano presentato con esito negativo domanda di
trasferimento non condizionata. Gli insegnanti di cui al presente articolo
possono chiedere l'assegnazione provvisoria compilando il modulo domanda solo
nelle sezioni a), b), c) quest'ultima solo per parte relativa alle esigenze di
famiglia, d) solo per le voci 15/17/18/19/20/21/22/29 e le sezioni e) ed f)
secondo le modalità di cui ai precedenti articoli in quanto applicabili. Le
domande devono essere indirizzate e spedite direttamente al provveditore agli
studi della provincia di titolarità entro il primo luglio. Si considerano
prodotte in tempo utile le domande spedite a mezzo raccomandata con avviso di
ricevimento entro il termine di cui sopra. Alla domanda devono essere allegati i
documenti, redatti in bollo, attestanti i requisiti richiesti dalla apposita
tabella allegato c. Si richiama per le dichiarazioni personali sostitutive della
certificazione quanto stabilito dall'art. 16. Il provveditore agli studi,
scaduto il termine di cui al precedente art. 71, respinge le domande prodotte
dagli insegnanti che ai sensi degli articoli precedenti non hanno titolo o che
siano pervenute oltre il termine prescritto o alle quali non risultino allegati
i richiesti documenti. Gli insegnanti che aspirano all'assegnazione provvisoria
verranno graduati sulla base dei punteggi previsti dall'apposita tabella all c),
le Esigenze di famiglia di cui alla predetta tabella di valutazione,
verificatesi si in termini successivi al termine per la presentazione delle
domande di trasferimento, potranno essere valutate se rappresentate, con istanza
documentate al provveditore agli studi della provincia richiesta, entro il
medesimo termine di cui all'art. 71. Le assegnazioni provvisorie nell'ambito
della provincia sono disposte con precedenza rispetto a quelle dall'una
all'altra provincia. Gli insegnanti che nell'ultimo triennio siano stati
trasferiti d'ufficio per soppressione di posti in altro comune hanno la
precedenza sugli altri aspiranti nell'assegnazione provvisoria ai plessi
compresi nel comune nel quale il loro posto fu soppresso. In ogni graduatoria,
sarà data la precedenza, a prescindere dal punteggio conseguito alle seguenti
categorie: Insegnanti non vedenti, insegnanti non autosufficienti con protesi
agli arti inferiori. Nel caso di protesi agli arti inferiori, la deambulazione
deve essere gravemente compromessa. La certificazione da allegare è quella
prevista dal precedente art. 16; Lavoratrici madri i cui figli, alla data del 10
settembre dell'anno in corso, non abbiano compiuto il primo anno di età, sempre
che abbiano titolo ad ottenere l'assegnazione provvisoria. L'età è documentata
con certificato anagrafico. Il Provveditore agli studi entro il 5 agosto
determina, con proprio decreto, le graduatorie e le pubblica all'albo
dell'ufficio scolastico, indicando il punteggio complessivo attribuito, nonché
le eventuali Precedenze assolute di cui all'art. 73. Entro cinque giorni dalla
pubblicazione, gli insegnanti interessati potranno presentare motivato reclamo
al provveditore, il quale decide in merito entro i cinque giorni successivi.
sono utilizzabili per le assegnazioni provvisorie tutti i posti vacanti per
l'intero anno a seguito di eventuali provvedimenti di utilizzazione dei titolari
aventi durata annuale. Ovviamente non sono disponibili a tali fini i posti delle
dotazioni organiche aggiuntive. Il provveditore agli studi pubblicherà l'elenco
degli insegnanti ai quali è stata concessa l'assegnazione provvisoria e la sede
assegnata, con l'indicazione per ciascuno di essi delle sedi di titolarità, del
punteggio complessivo conseguito, nonché le indicazioni relative ad eventuali
precedenze e preferenze entro il 30 agosto. Con le disposizioni di cui alla
presente ordinanza sono disciplinati per tutte le classi di concorso i movimenti
sottoelencati: 1) i trasferimenti dei docenti di ruolo con sede definitiva. Sono
inoltre disciplinati i trasferimenti dei docenti di educazione fisica
appartenenti al ruolo ad esaurimento previsto dal v comma dell'art. 16 della
legge n. 88/76; 2) i trasferimenti dei docenti di ruolo in attesa di sede
definitiva art. 8 quartultimo comma; 3) passaggi di cattedra; 4) trasferimenti
interprovinciali per compensazione dei docenti di cui al punto 1; 5)
trasferimenti suppletivi interprovinciali dei docenti non di ruolo non
licenziabili ai sensi della legge n. 270/82; 6) assegnazioni provvisorie. sono
utilizzabili ai fini dei trasferimenti provinciali le cattedre, ivi comprese le
cattedre costituite totalmente o parzialmente con ore di insegnamento con classi
funzionanti a tempo prolungato e i posti d'insegnamento che risultino vacanti
nelle dotazioni organiche della scuola media determinate dai provveditorati agli
studi. sono posti d'insegnamento quelli costituiti con: 1) attività di sostegno;
2) corsi sperimentali per lavoratori; 3) dotazioni organiche aggiuntive. Ai fini
di cui al precedente primo comma non devono essere considerati disponibili: Le
cattedre e posti d'insegnamento delle scuole medie che saranno istituite a
decorrere dall'inizio dell'anno scolastico; Le cattedre la cui vacanza non sia
accertabile ed in ogni caso non sia stata trasmessa al centro elaborazione dati
entro il 30 aprile; I posti istituiti con attività di sostegno dei docenti che
ottengono il trasferimento su classi di concorso; Le cattedre dei docenti di
educazione fisica che ottengono il passaggio previsto dall'art. 16 della legge
1-88/76; Le cattedre dei docenti che ottengono il trasferimento per
compensazione; I posti di insegnamento dei corsi sperimentali per lavoratori
funzionanti presso istituti di pena per adulti ovvero presso istituti penali
minorili. Le cattedre e i posti disponibili nelle scuole medie speciali per
ciechi e sordomuti possono essere richieste per trasferimento da personale
appartenente ai corrispondenti ruoli speciali previsti dal DPR 31 ottobre 1975
n. 970. Ai fini del riassorbimento sulle dotazioni organiche aggiuntive e dei
trasferimenti interprovinciali si richiamano le disposizioni di cui al
precedente art. 13. I passaggi di cattedra, previsti dall'art. 75 del DPR numero
417/74 e dalla tabella g ad esso allegata modificata e integrata dal dm 1
dicembre 1983 saranno disposti, per ciascuna classe di concorso, in numero non
superiore ad un quinto del numero complessivo delle cattedre e posti di
insegnamento disponibili per i trasferimenti interprovinciali di cui al
precedente articolo 13 e non utilizzabili per i trasferimenti interprovinciali
medesimi. Sui posti costituiti con attività di sostegno non si effettuano
passaggi di cattedra, di conseguenza il numero di tali posti non è preso in
considerazione ai fini della determinazione del numero dei passaggi di cattedra.
Sono depennati dal ruolo ad esaurimento previsto dal v comma dell'art. 16 della
citata legge n. 88/76 quei docenti di educazione fisica che, appartenendo a
detto ruolo, avranno chiesto ed ottenuto il trasferimento o il passaggio ai
sensi del presente capo. Le Sezioni staccate, ai fini dei movimenti, vanno
considerate come scuole autonome. Pertanto il movimento su tali sezioni verrà
disposto soltanto se l'aspirante ne avrà fatta richiesta con indicazione di
apposita preferenza, tenendo sempre presente che il numero complessivo delle
preferenze non dovrà essere superiore a 15. Le Succursali, si precisa, vanno
considerate come parte integrante della scuola da cui dipendono e pertanto non
risultano comprese negli elenchi ufficiali delle scuole. I Trasferimenti
nell'ambito della stessa scuola dal corso diurno al corso serale e viceversa
saranno disposti secondo l'ordine e la precedenza di cui all'art. 86. I
movimenti su cattedre per le quali è previsto il completamento in una o due
scuole della medesima sede o di altra sede saranno disposti soltanto se gli
interessati ne avranno fatta esplicita richiesta nel modulo domanda. Tale
richiesta non è differenziabile a livello delle singole preferenze e vale
pertanto per tutte le preferenze sia in ordine alla tipologia dei posti che agli
ambiti territoriali. Il docente trasferito su cattedra costituita tra scuole
diverse sarà tenuto a completare l'orario di insegnamento nella seconda delle
due scuole ed anche nella terza eventuale scuola così come verrà indicato negli
elenchi per personale trasferito. Tale completamento potrà essere conferito per
tutte le scuole comprese quelle che abbiano richiesto il tempo prolungato. Il
docente dovrà intendersi titolare nella prima delle scuole indicate; Per cui se
si libererà o si costituirà una cattedra nella scuola di titolarità
l'interessato sarà automaticamente assorbito in tale scuola anche se tale
cattedra funzionerà totalmente o parzialmente con ore di insegnamento in classi
a tempo prolungato. Parimenti il Docente titolare su cattedra articolata su
scuole di comuni diversi, ove nella prima delle scuole si liberi una cattedra
articolata con scuole dello stesso comune, sarà automaticamente ed
immediatamente assorbito su questa ultima cattedra. Tali assorbimenti avverranno
a condizione che la cattedra, prevista nell'organico, sia priva di titolare. Non
sono necessari a tal fine ulteriori provvedimenti da parte del provveditore agli
studi. I Docenti che siano titolari di cattedra costituita su scuole diverse,
qualora intendano essere trasferiti nella scuola di completamento dovranno,
viceversa, farne apposita domanda. Si avverte che le cattedre costituite su più
scuole, possono essere modificate negli anni scolastici successivi per quanto
riguarda gli abbonamenti qualora non si verifichi più disponibilità di ore nella
scuola assegnata per completamento d'orario. Pertanto, i docenti trasferiti su
tali cattedre sono tenuti a completare l'orario d'obbligo nelle scuole nelle
quali il nuovo organico prevede il completamento d'orario. L'o m che disciplina
la determinazione delle dotazioni organiche per la scuola media, prevede che le
ore di lac e quelle di studio sussidiario non avranno più autonoma rilevanza in
quanto ai fini della formazione dell'organico di diritto, dovranno confluire
interamente nel nuovo modello a tempo prolungato anche se di fatto per le
seconde e le terze classi le ore eccedenti quelle curricolari potranno essere
utilizzate secondo i moduli organizzativi corrispondenti al doposcuola. Pertanto
i trasferimenti da disporre a partire dall'a s 1984/85 riguarderanno anche le
cattedre formate totalmente o parzialmente con ore di insegnamento in classi a
tempo prolungato. di conseguenza il docente che ottiene il trasferimento in
scuole medie con classi a tempo prolungato o che conserva la titolarità potrà
essere assegnato anche a tali classi. La richiesta per cattedre a tempo
prolungato non può essere espressa autonomamente prescindendo, cioè, dalla
richiesta di cattedre costituite esclusivamente con ore curricolari ed è
riferita a tutte le preferenze territoriali. La richiesta in esame ai fini della
assegnazione della scuola di titolarità riguarda tutte le preferenze relative
alle scuole che attuano il tempo prolungato anche in una sola classe. La
richiesta di cattedre articolate su più scuole può determinare l'assegnazione a
scuole di completamento che effettuano il tempo prolungato anche ai docenti che
hanno chiesto il tempo prolungato. A puro titolo indicativo, al fine di fornire
agli interessati informazioni utili per la compilazione delle domande di
trasferimento, nel b u contenente l'elenco delle scuole medie sono evidenziate
le scuole che si prevede attueranno anche in una sola classe, il tempo
prolungato. Le operazioni di trasferimento e di passaggio saranno disposte nel
seguente ordine: 1) i trasferimenti all'interno della stessa tipologia di
sostegno e i trasferimenti dalle classi di concorso al sostegno art. 89); 2)
limitatamente all'anno scolastico 1984/85 trasferimenti alla domanda nell'ambito
della scuola da posto lac a cattedra; 3) trasferimenti a domanda dal corso
diurno al corso serale e viceversa; 4) trasferimenti a domanda dei docenti,
trasferiti dall'inizio dell'anno scolastico in corso in quanto soprannumerari,
nelle scuole dove erano titolari nell'a s precedente; 5) trasferimenti a domanda
in sede; 6) trasferimenti d'ufficio dei docenti soprannumerari, compresi i
soprannumerari sui corsi sperimentali per lavoratori funzionanti in comuni
comprendenti più distretti, che non hanno prodotto domanda o che, pur avendola
prodotta non sono stati soddisfatti per le preferenze espresse nel modulo
domanda; 7) trasferimenti a domanda dei docenti, trasferiti dall'inizio
dell'anno scolastico in corso, in quanto soprannumerari, nei comuni dove erano
titolari nell'a s precedente; 8) trasferimenti d'ufficio da fuori sede dei
docenti soprannumerari titolari sulle DOA di cui al successivo punto 10) che non
hanno prodotto domanda o che pur avendola prodotta, non sono stati soddisfatti
per le preferenze espresse nel modulo domanda e non sono stati sistemati nel
corso delle operazioni di cui al precedente punto 6); 9) trasferimenti a domanda
da fuori sede nell'ambito della provincia docenti di ruolo con sede definitiva,
trasferiti per compensazione per l'a s in corso, titolari sulle DOA della
provincia; 10) trasferimenti d'ufficio di docenti titolari sulle DOA in
soprannumero non soddisfatti al precedente punto 9; 11) trasferimenti a domanda
nell'ambito della provincia da posti di sostegno alle classi di concorso; 12)
trasferimenti a domanda di aspiranti provenienti da altra provincia docenti di
ruolo con sede definitiva ivi compresi i titolari sulle DOA e su posti di
sostegno; 13) passaggi di cattedra; 14) trasferimenti interprovinciali per
compensazione. Nell'ambito di ciascuna delle fasi sopraindicate i movimenti
verranno effettuati rispettando rigorosamente l'ordine di graduatoria di tutti
gli aspiranti inclusi e le Preferenze nel modulo domanda. La Precedenza a parità
di punteggio è determinata dalla età. Le disposizioni di cui al presente
articolo si applicano ai docenti soprannumerari che non presentino domanda di
trasferimento ovvero che, pur avendola presentata non sono trasferiti nel
movimento a domanda. I trasferimenti d'ufficio dei docenti in soprannumero sono
disposti su cattedre, ivi comprese le cattedre costituite totalmente o
parzialmente con ore di insegnamento in classi a tempo prolungato, su corsi
sperimentali per lavoratori e dotazioni organiche aggiuntive della provincia. I
trasferimenti d'ufficio non sono disposti da classi di concorso a posti
costituiti con l'attività di sostegno per i docenti titolari su classi di
concorso, atteso che l'assegnazione "ex novo" su detti posti presuppone
necessariamente la disponibilità del docente. Al fine di assicurare al docente
una sede di titolarità che risponda a criteri obiettivi di viciniorità rispetto
alla sede di provenienza, i trasferimenti d'ufficio sono disposti sulla base di
apposita tabella dei "comuni viciniori". Ai fini dell'identificazione del comune
da cui procedere per l'eventuale applicazione della citata tabella, sede di
provenienza dei docenti titolari su posti di insegnamento dei corsi sperimentali
per lavoratori sarà considerato il comune sede del distretto di titolarità,
quando tale distretto comprenda più comuni. Nel caso di distretti
interprovinciali qualora la sede del distretto si trovi in una provincia diversa
da quella di titolarità, sarà considerato come sede di provenienza il primo
comune incluso nella parte provinciale del distretto della provincia di
titolarità, secondo l'ordine pubblicato nel b u delle scuole. I trasferimenti
d'ufficio sono disposti nel seguente ordine di successione: 1) in scuole del
comune di titolarità; 2) in scuole di comune viciniore secondo la tabella di
viciniorità di cui al precedente comma III; 3) su posti costituiti con i corsi
sperimentali per lavoratori nel distretto di titolarità e successive negli altri
distretti secondo l'ordine pubblicato nel b u delle scuole medie; 4) su posti
delle dotazioni organiche aggiuntive della provincia, anche in eccedenza al
relativo contingente assegnato, fermo restando, in quest'ultima ipotesi, lo
status di docente in soprannumero rispetto alla complessiva dotazione organica
della provincia. Relativamente ai punti 1 e 2 per ogni comune e per i comuni che
comprendono più distretti per ogni distretto), lo scorrimento delle scuole per
l'assegnazione delle cattedre avviene nel seguente ordine: 1) scuole a tempo
normale cattedre interne alla scuola 2) scuole a tempo prolungato cattedre
interne alla scuola 3) scuole a tempo normale cattedre orario esterne stessa
sede 4) scuole a tempo prolungato cattedre orario esterne stessa sede 5) scuole
a tempo normale cattedre orario esterne fuori sede 6) scuole a tempo prolungato
cattedre orario esterne fuori sede. Ai fini predetti si considerano a tempo
prolungato le scuole che hanno anche una sola classe a tempo prolungato. I
trasferimenti d'ufficio degli insegnanti in soprannumero saranno disposti
secondo l'ordine delle operazioni stabilito nel precedente art. 86. Il primo
riguarda l'esperimento Nusex diretto dal fisico milanese Ettore Fiorini sotto il
Monte Bianco: "lo abbiamo proposto alla giunta dell'Infn nel settembre del
settantanove", ricorda Fiorini. "è stato approvato in dicembre e nel gennaio
1980 avevamo già ricevuto i primi fondi. Un record che ci è stato riconosciuto
con invidia anche dai colleghi americani". Il secondo esempio viene citato da
Roberto Fieschi e si riferisce al progetto finalizzato per l'elettronica dello
stato solido, un tema che riveste un'enorme importanza anche per le sue notevoli
ricadute industriali: Proposto dai fisici del gruppo di struttura della materia
ben otto anni fa, è stato approvato dal Cnr solo quest'anno. Insomma, a scavare
bene nella compatta testuggine della fisica italiana, qualche incrinatura si
riesce a trovarla. "qualcuno", dice con tono serafico Ettore Fiorini, "ha detto
che si spende troppo per la fisica delle alte energie. Sarebbe più corretto dire
che in realtà si spende poco per gli altri: Anche ammettendo di diminuire i
nostri finanziamenti a favore delle altre specializzazioni, non si farebbe un
grande guadagno, perché senza la ricerca di punta che si fa nei nostri
laboratori, tutto il resto crolla". Sembra di sentire un'eco dell'apologo di un
certo Menenio Agrippa. Ma Renato Angelo Ricci, presidente della società di
fisica e anche responsabile del progetto tandem ai laboratori nazionali Infn di
Legnaro (Padova), uno strumento molto avanzato per la fisica nucleare, costato
complessivamente 14 miliardi, sembra mettere tutti d'accordo con una visione
ecumenica della fisica: "la fisica italiana gode oggi di un grande credito,
legato al settore di punta della fisica subnucleare, ma ha dietro di sé altri
settori ormai competitivi a livello internazionale. Ne citerei almeno tre: La
struttura della materia (fisica dello stato solido e degli stati aggregati,
organizzata nell'ambito del gruppo nazionale struttura della materia del Cnr),
la fisica nucleare propriamente detta che si fa a Legnaro, a Catania (dove
l'acceleratore lineare tipo tandem verrà presto integrato con un nuovissimo
ciclotrone superconduttore attualmente in costruzione a Milano) e con
acceleratore Adone di Frascati, e la fisica al limite fra la fisica cosmica e
l'astrofisica, cioè la cosiddetta fisica sotterranea, che ha una tradizione ben
precedente al progetto Gran Sasso. A questo si aggiunga la tendenza della fisica
moderna all'unificazione delle forze fondamentali, che porta anche un
avvicinamento dei vari settori. Il tentativo di trovare le forze primordiali
tende a ricostruire le condizioni in cui era l'universo nelle prime frazioni di
secondo: È lì che vivevano certi oggetti di cui oggi si cercano le tracce con
gli acceleratori o nelle caverne come quella del Gran Sasso, come i monopoli, o
i bosoni di Higgs; Questo significa innanzitutto che la fisica delle particelle
va ad accoppiarsi con l'astrofisica. Inoltre in questa ricerca ci si trova a
confronto con gli eventi che hanno portato alla costituzione della materia che
conosciamo oggi, la sintesi dei nuclei degli elementi che costituiscono il 99
per cento della materia. In conclusione, tutto un nuovo avvicinamento fra
l'astrofisica, la fisica delle particelle e la fisica dei nuclei e della
materia. Una visione ottimistica che riaffida alla fisica, come avevano sperato
di fare i positivisti oltre un secolo fa, il compito di rispondere ai grandi
quesiti dell'uomo. sono davvero lontani, per questa nuova generazione di fisici
trionfanti, i tempi dei complessi di colpa che avevano profondamente turbato i
loro maestri, i reduci di Hiroshima. È giovedì 6 giugno. Alle 9 di mattina,
nella sala Enrico Fermi del Cnr, in Piazza Aldo Moro, entra il presidente Luigi
Rossi Bernardi e saluta i presidenti dei "comitati", seduti nervosamente intorno
al grande tavolo ovale. non è una giornata qualunque. È il giorno in cui si
dovrà decidere la distribuzione del 50 per cento dei fondi destinati, per il
1985, ai circa 300 organi del Cnr sparsi per la penisola. È una giornata
decisiva, come tutti gli anni, essendo la spartizione dei finanziamenti un
momento cruciale nella vita dell'ente. Ma quest'anno è diverso. La posta in
gioco è ancora più alta del solito. C'è qualcosa di nuovo nella sala riunioni.
Un gigantesco carrello carico di documenti che è stato collocato, bene in vista,
proprio alla sinistra del presidente. È una presenza minacciosa, per alcuni. Sul
carrello ci sono i dati relativi a tutti gli istituti e i centri ricerca del
Cnr. Si tratta di una sorta di maxipagella della scienza italiana elaborata
dalla segreteria personale del presidente, dopo uno "scrutinio" durato mesi. È
proprio su quel carrello che si concentra l'imbarazzato interesse dei presenti.
Davvero i fondi ottantacinque saranno distribuiti secondo i "voti" assegnati e
scritti su quei fogli? Ma facciamo un passo indietro. La vicenda era nata sei
mesi prima, esattamente il 31 ottobre 1984 quando Luigi Rossi Bernardi,
cinquantaduenne direttore scientifico del San Raffaele e dell'ospedale maggiore
di Milano, aveva assunto ufficialmente la presidenza del Cnr e aveva pronunciato
l'atteso discorso della corona. Lo aveva fatto con una discreta abilità
propagandistica, secondo l'opinione generale, perché, dopo anni di malcontento
per lo stato dell'ente, era riuscito a far vibrare le "corde" giuste degli
spettatori e a far gridare al rinnovamento. La nota sulla quale aveva
maggiormente insistito era stata quella della valutazione del lavoro degli
scienziati, un tema delicato ma importantissimo sul quale aveva assunto una
posizione assai decisa. Si sta svolgendo in questi giorni a Roma "libri in
campo", una manifestazione dedicata all'editoria. Oggi, alle ore 21:30,
nell'ambito di questa iniziativa, la casa editrice edizioni associate editrice
internazionale presenta il libro di Marina Galletti su Georges Bataille
contre-attaques. Gli anni della militanza antifascista. Corrispondenza inedita
con Pierre Kaan e Jean Rollin. 38 Spoleto festival. Sarà la messa da requiem di
Giuseppe Verdi a chiudere, domani sera alle 19:45 nella piazza Duomo di Spoleto,
la 38-ma edizione del festival dei due mondi. Il Requiem, per l'imponenza della
musica, delle masse orchestrale e corale che richiede, è una composizione che
pare fatta apposta per il concerto di chiusura. E non a caso, nella storia del
festival, è stata fra le più eseguite. La Spoleto Festival Orchestra sarà
diretta dall'americano James Conlon, direttore musicale dell'opera di Colonia,
che proprio a Spoleto ha mosso i primi passi sul podio. Il coro di Santa Cecilia
sarà diretto da Norbert Balatsch. Bianca nera. Al processo di Torvajanica
smentito Said. Miloud Belkhaoua, 14 anni, si guadagna da vivere facendo il
lavavetri ai semafori di Casalpalocco. Per difendere il fratello, Said, accusato
di aver investito e ucciso Sara Folino a Torvajanica, riesce a contraddire sé
stesso e le parole dell'imputato. nel momento in cui la Bx ha investito la
ragazza quindicenne molestata poco prima, Miloud dice di aver "chiuso gli occhi
per paura". Invece l'imputato ha dichiarato: "il mio fratellino mi disse di
stare attento. C'era la ragazza. da me vista troppo tardi". In aula viene
stritolata la tesi del perito della difesa, Italo Fainelli: "l'auto prima è
finita contro un albero, poi, sbandando, ha colpito la ragazza". Il presidente
Severino Santiapichi ribatte: "se così fosse stato, la Bx con l'urto avrebbe
subìto una decelerazione. Invece ha investito Sara procedendo a 70 all'ora".
Prossima udienza, lunedì. Sarà ascoltato il dottor Lombardi, il primo medico ad
intervenire dopo la tragedia. Processo per la morta di Folino, la ragazza
investita a Torvaianica. Veloso ricorda i rapporti con il nostro paese e
dichiara il suo amore per il cinema di Fellini. "la prima notte in Italia chiuso
in cella". Dal nostro inviato Giacomo Pellicciotti Perugia - passeggiando di
sera per corso Vannucci, Caetano Veloso si ritrova a casa sua, nel natio borgo
di Santo Amaro, un paesino nello stato di Bahia. Va sottobraccio alla bella
moglie Paola, con Gilda l'ex compagna di Vinicius De Moraes al fianco, incrocia
affettuosamente l'amico Gilberto Gil e abbraccia poi tutta la famiglia di
Antonio Carlos Jobim, moglie e bambini, in vacanza in Umbria. Caetano si ferma
anche a parlare in italiano cogli italiani che lo salutano, mai fastidiosamente,
come un vecchio e caro amico. Caetano Veloso è tornato per la terza volta a
Umbria Jazz, ed è lui, senza dubbio, il trionfatore incontrastato del festival.
Tre recital di straordinaria malia al teatro morlacchi, neanche uno strapuntino
libero, e tante persone rimaste fuori. Ha vinto anche il "premio Heineken" della
critica ed è l'ultimo segnale di un amore reciproco tra il cantautore di Bahia e
gli italiani più sensibili, con Lucio Dalla, Fiorella Mannoia, Renzo Arbore e lo
stilista Romeo Gigli promotori di un immaginario fanclub. "l'Italia è un
sentimento che è stato sempre presente nella mia vita, fin da bambino". Caetano
parla con quella sua voce lieve, sussurrata, che è già musica, e rifà la storia
della sua lunga assiduità con la cultura e la gente del nostro paese. "mi
ricordo che mia sorella più grande parlava sempre dei film italiani, soprattutto
di ladri di biciclette. Io, poi, li ho visti tutti questi film, ne ho visti
tanti fino all'ossessione nei tre cinema di Santo Amaro. Oggi non ce n'è rimasto
più nessuno. Potrei dire che quel po' d'italiano che so, l'ho imparato al
cinema, ascoltando i dialoghi dei film di Fellini, De Sica e compagni. Posso
dire che l'italiano me l'hanno insegnato Pinelli, Flaiano, Zavattini e tutti gli
sceneggiatori di quei film indimenticabili. Il regista favorito resta comunque
Federico Fellini, che è stato molto importante nella mia storia personale. A 15
anni, quando ho visto la strada, ho pianto e non ho potuto mangiare per un
giorno intero. Le notti di Cabiria è una delle cose più belle che abbia mai
visto. L'unico grosso dolore è di non aver mai potuto incontrare Fellini e
Giulietta Masina. Quando ho scritto la canzone Giulietta Masina, a Bari per la
rassegna "Time Zones", mi è capitato di cantare all'auditorio Nino Rota. Un
segno del destino. E mentre dormivo in hotel, mia moglie Paolinha ha risposto al
telefono. Una Voce di donna per conto della Masina chiedeva una copia del mio
disco con la canzone a lei dedicata. Le ho fatto recapitare il disco a casa da
un amico, ma poi silenzio. Forse non le era piaciuto, chissà. Era stato anche
proibito alla radio brasiliana perché parlava delle passeggiatrici di Cabiria,
magari Giulietta non ha gradito". Ma la musica italiana Caetano come l'ha
scoperta? Sorride ricordando: "quando ero piccolo, mia madre mi cantava le
canzoni napoletane in portoghese. Ma la mia canzone preferita è Luna Rossa,
perché è stata la prima che ho sentito in dialetto napoletano. Alla fine degli
anni cinquanta, circolava in Brasile la versione di una cantante, credo
napoletana, un'interpretazione molto calda, sensuale. Poi ho sentito Roberto
Murolo ed è stato tutto più chiaro, ho letto i testi sul disco e ho capito che
non era italiano, ma napoletano. Così ho potuto imparare a memoria le parole.
Per questo oggi la canto qui da voi, prima a Napoli nello show di Lucio Dalla e
ora al morlacchi, perché la sento una canzone totalmente mia". Curioso e
tragicomico il racconto che Caetano fa del suo primo giorno in Italia, a Roma 24
anni fa: "era, penso, il 1971 e vivevo esule a Londra. Avevo già fatto un disco
inglese e stava per uscire Transa, quando il boss della compagnia discografica
Paramount, anche produttore cinematografico, decise che dovevo assolutamente
essere io il San Francesco del film di Zeffirelli, cosa che non è mai avvenuta.
Così partimmo tutti. Arrivammo nel tardo pomeriggio all'Excelsior di Via Veneto.
Eravamo solo da un paio d'ore in Italia, e la polizia ci chiese i documenti, ma
i passaporti erano rimasti all'Excelsior. I poliziotti risero, non ci credettero
e ci schiaffarono in cella. Ci misero fuori alle sei del mattino, per
l'intervento provvidenziale di un amico leader studentesco. Quest'anno è il
coronamento del mio rapporto davvero speciale con l'Italia: Lucio Dalla mi ha
invitato a Napoli per il suo show televisivo, vorrebbe anche produrre un mio
album per il mercato italiano, e adesso vivo l'incanto di Perugia. sono come in
cielo. O meglio, davanti a questi stupendi palazzi medioevali, ritorno bambino a
Santo Amaro. Forse le vecchie chiese di Bahia non sono proprio così maestose, ma
la nostalgia scatta lo stesso". Il musicista testimonia del suo grande amore per
l'Italia e per la sua cultura. Cecchi Paone conferma le trattative con
Retequattro, ma smentisce l'accordo. "non ho firmato". "ma non andrò al Tg 4,
non voglio pestare i piedi a nessuno". Incerto il futuro di Funari. Enrica
Bonaccorti andrà a Raidue. Di Fausto Gianì "macché, non ho firmato nessun
contratto, non sono stato a Milano nei giorni scorsi né mi sono mai mosso da
qui". Il "qui" di cui parla, al telefono, Alessandro Cecchi Paone, è un albergo
discreto di Porto Cervo, in Sardegna, dove il conduttore televisivo si trova da
martedì scorso "e fino a lunedì prossimo, per festeggiare il mio secondo
anniversario di matrimonio". Cecchi Paone smentisce dunque quanto pubblicato
ieri dal Corriere della Sera e cioè di aver firmato il passaggio alla Fininvest,
con la carica di vicedirettore del Tg 4 ma senz'obbligo di frequenza, vale a
dire che il suo diretto superiore non sarà Emilio Fede e che in sua assenza non
sarà lui a dialogare con Paolo Brosio in diretta e il tribunale di Milano come
sfondo. Sottratto per qualche momento al mare e al sole della Sardegna (e alla
moglie), Cecchi Paone conferma che le trattative sono effettivamente in corso,
ma che di qui alla firma ce ne corre, del resto il suo Avvocato Francesco
Assumma su queste cose ci va con i piedi di piombo. "in ogni caso" puntualizza
lui, "comincerò ad occuparmene dalla settimana prossima. E se si arriva alla
firma, la rai sarà la prima a saperlo: la seconda rete, la direzione generale,
la direzione del personale, tutti quelli con cui ho lavorato in tutti questi
anni". Certo: una Fama da bravo ragazzo, costruita in vent'anni di carriera, non
si brucia neppure sull'altare di un contratto Fininvest. Quella fama spera di
portarsela dietro anche nel caso passi al Biscione. E infatti conferma
indirettamente le voci che lo vogliono conduttore di programmi di
approfondimento giornalistico, praticamente una nuova versione della "cronaca in
diretta": "non andrei mai al Tg 4" dice lui, "né vorrei pestare i piedi a
nessuno". O quasi: perché il timore di infastidire Gianfranco Funari un pò ce
l'ha, nonostante la grande diversità fra i due personaggi e i rispettivi
programmi: "questa mia trattativa con la Fininvest" dice Cecchi Paone, "ha
scatenato voci, Boatos e notizie esagerate o appunto inventate come quella del
contratto già siglato". E dietro queste voci ci sono le voci di chi gli vuol
bene (come Pippo Baudo), o di chi avrebbe da temere dal suo salto di sponda.
Come Funari, l'unico che finora ha avuto a che fare con l'informazione su rete 4
(a parte il Tg di Fede, ovviamente). Il "giornalaio" non conferma né smentisce.
Almeno pubblicamente, tace: "parlerà dopo il 21 luglio" dice la sua addetta
stampa. Cioè dopo aver mandato in onda l'ultimo "punto di svolta". E per quella
data, Funari spera anche di aver discusso i suoi futuri destini con i vertici di
rete 4, e di poter quindi dire la sua con distacco o fuor dai denti a seconda di
come saranno andate le proprie trattative: Non ha mai fatto mistero che la
fascia preserale, schiacciata dai Tg, la lascerebbe volentieri ad altri - Cecchi
Paone, per dirne una. O potrebbe seguire il suo esempio e passare ad altri lidi
televisivi - Cecchi Gori, per dirne una. A Raidue, intanto, è come se il
trasloco del conduttore bravo ragazzo sia cosa fatta: il direttore Gabriele la
Porta conferma che sono pronti a far scendere in pista Enrica Bonaccorti, ma che
prima vuol sentire gli autori di "cronaca in diretta" perché con lei il
programma prenderà tutt'altra piega, diventerà altra cosa. In sostanza: oltre
alla Bonaccorti - che, dicono a Raidue, è raggiante per questa opportunità - ci
sono altri candidati e nelle prossime settimane si vedrà. Il giornalista
conferma le trattative con la rete commerciale, ma smentisce l'accordo. Tutti i
movimenti tra le televisioni. Intervista alle televisioni danese e svedese.
Parietti: difendo le donne che si spogliano in tv. Copenaghen - Alba Parietti ha
difeso, in una intervista trasmessa giovedì sera dalla tv danese, e ieri da
quella svedese, la libertà delle donne italiane di denudarsi davanti ai
telespettatori. "chi non vuole vedere, può cambiare canale", ha detto la
soubrette. La Parietti, che si definisce ex femminista, ha accusato le donne
italiane di non essersi evolute sul piano della solidarietà, di non aver ancora
sviluppato un sentimento comune "di categoria". Davanti alla divertita
intervistatrice, la giornalista danese Lisbet Davidsen, Alba Parietti ha anche
affermato che l'uomo italiano non è cambiato: "è ancora maschilista e mammone".
In un'intervista a una tv danese, la soubrette ha difeso la libertà delle donne
italiane di denudarsi davanti ai telespettatori. Interrogazione su "generale per
una sera". "cinici e diseducativi" i film - Wargames di rai 1. Roma -
un'iniziativa "cinica e diseducativa": questo il giudizio dei deputati
progressisti, Boghetta, Rizzo, De Murtas e Vendola, in una interrogazione al
ministro delle poste contro "generale per una sera", la trasmissione che Raiuno
manda in onda da ieri. Il programma propone un ciclo di film dedicati alle
grandi battaglie degli ultimi due secoli, al termine dei quali ospiti noti al
pubblico, rileggono gli episodi storici con un gioco di simulazione.
Nell'interrogazione si ricordano le recenti immagini di Srebenica e si sostiene
che il programma "in questo drammatico contesto presuppone una adesione ad una
cultura della guerra, tale da poterci giocare come se niente fosse". Una
interrogazione parlamentare per denunciare il cinismo della trasmissione
"generale per una sera", che esalta la cultura della guerra. Le richieste
dell'accusa per il sequestro e la morte del duca: il corpo non fu mai trovato.
"ai rapitori 10 ergastoli". Processo Grazioli, sconto al pentito Abbatino. Dieci
ergastoli per i componenti della banda che il 7 novembre del settantasette, rapì
il duca Massimiliano Grazioli Lante. Otto anni e sei mesi per il pentito
Maurizio Abbatino, che con le sue confessioni ha consentito di stabilire che la
banda, dopo il rapimento, uccise il nobile romano. Il corpo non è stato mai
ritrovato. sono queste le richieste fatte ieri, a conclusione della
requisitoria, dal pm Andrea De Gasperis al processo che si è svolto in corte di
assise. La condanna a vita è stata chiesta per Antonio Montegrande, Giorgio
Paradisi, Marcello Colafigli, Emidio Castelletti (tutti della banda della
Magliana), Enrico Mariotti, Tobia Stefano, Francesco De Gennaro, Franco
Catracchi, Renzo Danesi e Giovanni Piconi (gli ultimi tre, esponenti della banda
di Montespaccato). per Abbatino, che prima di essere arrestato e di decidere di
collaborare con l'autorità giudiziaria era uno dei più noti malviventi della
capitale, il pm ha chiesto la condanna a otto anni e sei mesi di reclusione. È
stato lui, infatti, a rivelare tutti i retroscena della vicenda, a cominciare
dall'organizzazione del sequestro, avvenuto lungo la Via Salaria, alle porte di
Roma. Sostenendo davanti ai giudici della seconda corte di assise la
responsabilità degli imputati, il pm ha dato ampio credito alle dichiarazioni di
Abbatino, che ritiene pienamente affidabile, visto che ha anche ammesso la sua
posizione nella banda. Abbatino, che ha dato tutta una serie di indicazioni
sulla base delle quali è stata sostenuta l'accusa, per il pm è "pienamente
affidabile", anche se nel corso del dibattimento sono state messe in luce alcune
discordanze per quanto riguarda le telefonate fatte alla famiglia del rapito per
tenere i contatti e alla fine ottenere il riscatto. Il processo proseguirà il 17
luglio prossimo con l'intervento dei difensori. Sono stati condannati a dieci
ergastoli i componenti della banda che rapì e uccise nel 1977 il duca
Massimiliano Grazioli Lante. La tragedia in riva al mare. "qui non c'è neanche
il Pronto Soccorso". Polemiche e accuse. Ma ieri sera sfilata di moda sui bordi
della vasca. "bambini, lontani dalla piscina". Paura, lutto, rabbia Fregene
sotto choc. Di Corrado Zunino tacconi di sughero da dieci centimetri sulle
stesse piastrelle dove Sofia, 4 anni e mezzo, camminò il giorno prima per mano a
Dworak, bambinaia di 24. E lunghi abiti da sera, alta moda costosa ed elegante,
che sfiorano gli angoli di quella piscina maledetta, profonda un metro e venti
ai bordi, tre metri là dove sono annegate la bimba e la sua baby-sitter polacca.
"l'avevamo organizzata da tempo questa serata, per noi è lavoro", si giustifica
Susanna Santerini, la padrona del "miraggio". Avevano organizzato da tempo la
sfilata sotto le stelle, a cinquanta metri dalle onde del mare, a due passi
dalla vasca della morte. Sì, "e adesso non si può fermare, questi sono contratti
vecchi. Li hanno firmati nostri collaboratori, neppure noi". Lo show deve andare
avanti, anche perché "quest'anno Fregene è morta", inciampa la signora nel
verbo, "è morta perché non viene più nessuno. Qualche romano nel week-end,
qualche famiglia con villetta qui dietro. Niente di niente". Già, il giorno dopo
la morte di quella bimba bionda e alta, figlia di una critica d'arte bulgara e
di un professore del liceo "De Amicis", la piscina resta lontana dai percorsi
dei clienti. Luogo tabù. Ma, la "sera dopo", la stessa piscina si trasforma nel
teatro dell'ultima Kermessina litoral estiva: super model of the world". Dalle
undici in poi, ieri sera, spettacolo tra la discoteca Heaven, cogestita dai
proprietari del "miraggio", e la piscina più grande: "la prima sera abbiamo
chiuso tutto, ma dobbiamo lavorare", ancora la titolare. Poco più in là, ecco la
vasca piccola: "lì la ragazza polacca non andava mai", racconta Alberto
Franchellucci, bagnino manager del "miraggio", 134 cabine, 13 dipendenti.
Appoggiava l'asciugamano "sotto quella palma, tutti i giorni, e portava la
bimbetta nella piscina grande. Si calava da quella scala ... Me la ricordo
l'altra mattina, la coca-cola in mano, un quarto d'ora prima della morte. È
stata quella ad ammazzarla, ne ha sputata fuori tanta. Quella ragazza dell'Est,
volto pallido, da due anni almeno si vedeva allo stabilimento: "credo che
vivesse nella villa dei Pietroiusti anche d'inverno. Giovane e affidabile, la
signora l'aveva scelta per questo". Attorno al bagnino, alle due del pomeriggio,
solo una coppia di stranieri. Arrivano cinque spagnoli, ignari. Più tardi anche
due bambini, ma le madri fermano tutti gli altri: "dove vai, oggi niente ...
Domani vediamo". Niente piscina, che nei giorni di fine settimana ospita anche
200 persone. Prova a ricostruire quegli istanti: "la piccola non ha gridato, non
ha sbattuto le braccia. Se n'è accorta una sua coetanea, era sul fondo della
vasca. Poi è intervenuto il collega. No, adesso non c'è, è in caserma ... Sembra
incredibile, questa storia, eppure l'ho vista tutta. E c'erano anche tre
istruttori di nuoto, maledizione". Qui, ristorante medio caro, bar con scontrino
raro, un ingresso a 5 mila lire, 28 mila per una cabina con acqua calda, un
gruppetto di ragazzi urla davanti al videogioco. E pochi Bagnanti, sotto gli
ombrelloni a righe blu, alternano critiche al cuoco a rivelazioni sulla morte di
Sofia Pietroiusti: "una bibita ghiacciata? Ma con tutti quei bagnini, possibile
non si siano accorti di nulla ... Contrattacca Pietro, bagnino in servizio:
"quando le abbiamo tirate fuori erano vive tutte e due. La piccola reagiva alla
rianimazione, il cuore le batteva ancora". Cuoco e barista insieme: "i soccorsi
sono arrivati tardi. Qui a Fregene, da due anni, non c'è più un presidio di
pronto soccorso. Siamo completamente abbandonati". Tra uno spot idiota e
l'"attimino" del dee jay che deve dare la linea a suor Paola inviata in Bosnia,
la polemica sui soccorsi a Fregene rimbalza anche via radio. Il medico che
coordina gli interventi allo stadio olimpico rivela da radio Roma: "allo stadio
ci sono più ambulanze e dottori che al policlinico, possibile che su un litorale
affollato come dieci stadi non ci sia nessun servizio? In spiaggia ascoltano, e
s'infuriano: "l'ambulanza arrivata da Maccarese aveva solo due portantini a
bordo, completamente inesperti nella rianimazione". Ma il responsabile del primo
distretto sanitario, Gioacchino Capoferro, respinge tutto: "l'intervento è stato
tempestivo, quattro minuti scarsi. La pratica di respirazione è stata fatta
secondo scuola". Venerdì pomeriggio, vuoto il parco giochi in miniatura, ferma
l'altalena. Al "miraggio", sabbia fine fine, un rigore elegante, l'anno scorso
veniva Zibì Boniek. E vent'anni fa il giornalista manager Alberto Ronchey, il
presidente di Federmeccanica Fabiano Fabiani. Allora, però, non c'era piscina:
"l'abbiamo dovuta costruire nel settantacinque perché il mare era diventato
sporco", spiegano gli attuali gestori, proprietari di una pizzeria a Trastevere:
"adesso il mare è tornato pulito". Polemiche e accuse per la tragedia avvenuta
nella piscina di Fregene, dove sono affogate una bambinaia polacca e una bimba
di quattro anni. L'esperienza del campione del mondo di nuoto in apnea Stefano
Makula: il soccorso immediato è più importante dell'ambulanza". "quattro minuti
per non morire". Stefano Makula, 40 anni, romano, l'acqua delle piscine la
conosce bene. Il 3 giugno, un mese e mezzo fa, al Foro Italico ha nuotato in
apnea per 152 metri con le pinne: record del mondo. Ha letto sui giornali della
piccola Sofia morta affogata insieme con la baby-sitter nella piscina del
Miraggio. Anche lui un giorno rischiò di morire sott acqua. "non so com'è andata
a Fregene - premette - posso solo parlare in astratto. Certo, però, che quello
che è accaduto mi sorprende. Perché in casi come questi conta soprattutto il
primo soccorso, quello del bagnino. che dev'essere immediato, tempestivo. Il
bagnino dev'essere lì per legge, si chiama infatti assistente ai bagnanti. Cioè
dev essere vigile, sempre pronto ad intervenire. Io non so se il bagnino di
Fregene era distratto, so solo che il soccorso sicuramente non è stato
immediato. Bastano, infatti, 20/30 secondi per tirar su una persona che sta per
annegare, c'è tutto il tempo per salvarla". Quanto tempo? "se la persona,
andando giù, non ha bevuto, la trachea resta chiusa per circa un minuto, un
minuto e mezzo. E passano almeno quattro minuti prima che si producano danni
irreversibili al cervello. Nel caso di un bambino, poi, è ancora meglio perché
il suo organismo è più efficiente, più valido, di quello di un adulto. Se la
persona, invece, ha bevuto, cioè se è entrata acqua nei polmoni, la cosa è più
complicata. La persona va recuperata entro un minuto, un minuto e mezzo. in
questo modo con la respirazione artificiale e il massaggio cardiaco si riesce a
farle espellere tutto il liquido. Comunque, il termine di quattro minuti rimane
inderogabile". Forse la baby-sitter ha avuto una sincope ... "e allora i
soccorsi non contano. La sincope da idrocuzione non perdona. L'azione combinata
del sole e di una bibita ghiacciata causa il blocco del cuore. Può prenderti
anche fuori dall'acqua, non c'è rimedio. non c'è bagnino, non c'è ambulanza o
elicottero che ti possa salvare. Però non credo che la bambina sia stata colta
anche lei da sincope. Perciò ... "perciò è inutile prendersela con l'ambulanza
che ha ritardato. Se passano quei quattro minuti fatali da quando la persona è
in acqua, non conta nulla che dopo venga portata nel miglior ospedale al mondo.
Quella persona muore". Il campione del mondo di nuoto in apnea, Stefano Makula,
spiega come, nei casi di annegamento, il soccorso immediato sia più importante
dell'ambulanza. Party per la trasmissione estiva. Uno Mattina scenda al Gilda.
Fregene continua a sfornare occasioni mondane. Ospiti d'onore, i due
presentatori del programma, Maria Teresa Ruta e Amedeo Goria. Più tardi, nel
corso della serata gli arrivi di Elisabetta Cragnotti (figlia del presidente
della Lazio), e il consorte Filippo Fucile, Antonellina Interleghi, Liana Orfei,
Michele Mirabella. L'ultima giovedì notte in occasione del party per la
trasmissione Uno Mattina Estate. Giovedì notte si è svolto a Fregene il party
per la trasmissione Uno Mattina Estate. Domani gara di regolarità. Auto storiche
a Caracalla. Anteprima di "una corsa per la vita", il giro nazionale di auto
storiche. Domani, nel circuito delle terme di Caracalla, trenta vetture
omologate Asi saranno ammesse ad una gara di regolarità abbinata alla lotteria
ideata dalla M V Team in collaborazione con la fondazione italiana per il
volontariato. Saranno esposte anche la Williams - Renault campione di Formula 1
e una Renault 6 cavalli del 1923. da Harlem a Tor Bella Monaca "Quartieri",
laboratori di cultura giovanile. Usa o Italia, "hip hop" è la lingua del ghetto.
di Rita Celi rap per comunicare. Graffiti per colorare il grigio delle
metropoli, per riempire il vuoto di quartieri di cemento. Nuovi linguaggi del
disagio giovanile in cui immergersi a Tor Bella Monaca che si trasformerà, da
domani, in un cantiere di creatività internazionale. Uno spazio di incontro e
confronto fra le varie espressioni in cui sessanta ragazzi italiani, americani e
sudafricani daranno vita in tempo reale alla loro produzione di musica e arte
contemporanea. "non si può restare indifferenti alla violenza che dilaga tra i
giovani" spiega Nicoletta Gaida, ideatrice dell'iniziativa "è troppo facile
etichettarli come "delinquenti". Bisogna agire, e la prima cosa da fare è
trovare il linguaggio più diretto per parlare con loro, ma per farlo bisogna
prima conoscerlo". Questa prima edizione di "Quartieri" coinvolge ragazzi
provenienti dai ghetti degli Stati Uniti, paese esemplare per la diffusione
delle culture giovanili e per i livelli preoccupanti di violenza, dal Sud
Africa, nuovo laboratorio culturale e politico, e dall'Italia, con la sua
potenzialità di politicizzazione. I ragazzi saranno assistiti da persone
impegnate nel recupero dei giovani emarginati come Luis Rodriguez o John Bess.
"parliamo hip hop, la lingua dell'università delle diversità" dichiara
energicamente John Bess, a capo del centro The Valley, a Harlem "i giovani sono
capaci di fantasia e originalità assolute e saranno insieme per fondere le
proprie energie in un'esplosione di creatività". Dal Sudafrica, identico
messaggio. "veniamo da un paese giovane, stiamo cercando la ricetta per fermare
la violenza, e la cultura sembra essere la possibile soluzione. non dobbiamo
alzarci e camminare, ma prima andare a quattro zampe, è quello che stiamo
facendo". Dagli stessi paesi provengono studiosi, operatori, autori di diverse
espressioni: Rap, graffiti, teatro di strada, Grunge. Saranno questi i temi dei
laboratori che impegneranno per una settimana i ragazzi, guidati da artisti e
esperti, operando attivamente nei campi prescelti: Teatro (da San Francisco il
Cultural Odyssey che da anni coinvolge ragazzi emarginati e a rischio e dal Sud
Africa l'amajica performing arts project), musica e danza, in particolare
l'applicazione dell'hip hop alle altre forme d'arte con i Prophets of the City,
Krs 1, Havoc & Prodeje Common Sense, e altri gruppi che si alterneranno sul
palco nella serata finale: Alta tensione, Otr, la Pina, fotografia (con Martha
Cooper), moda (con Carla Coffee che realizzerà i costumi per gli spettacoli e
gli abiti per la sfilata finale), arti visive (che creeranno pannelli e tele che
comporranno la scenografia degli spettacoli e concerti della manifestazione). Il
cantiere sarà coordinato dai "costruttori telematici", squadre di montatori che
realizzeranno con qualsiasi materiale scene e situazioni. Inoltre un convegno
(giovedì 20), proiezioni, la mostra dei Murales, delle opere eseguite, e molto
altro ancora. Quartieri è stato realizzato dall'associazione culturale Dionysia
con l'Eti e il dipartimento dello spettacolo. Laboratori e spettacoli si
svolgeranno a Tor Bella Monaca in Viale Cambellotti 11, ingresso gratuito con
contributo libero (devoluto alla Lega Italiana Lotta Aids). A Tor Bella Monaca
si svolge la rassegna "quartieri", a cui partecipano giovani provenienti anche
dagli Usa e dal Sudafrica, dove sarà analizzato il fenomeno della violenza
giovanile. Il comitato di bioetica: no all'eutanasia. Confronto
sull'elettroshock. "lo stato deve imporre i vaccini". Roma - lo stato ha il
diritto dovere di favorire, anche con misure coercitive, le vaccinazioni dei
bambini e delle categorie a rischio. È la posizione unanime del comitato
nazionale di bioetica (Cnb). Un capitolo riassume la sperimentazione sul vaccino
contro la pertosse, che ha fatto passare la protezione di questa malattia dal 30
al 90%. L'elettroshock è ritornato nella terapia medico psichiatrica. Suscita
allarmi e contrasti. Il comitato nazionale di bioetica lo ha preso per la prima
volta in esame, ieri. I bioetici sembrerebbero orientati a riconoscere la
validità della terapia, purché praticata con rigorosi controlli, e con il
consenso del malato e dei suoi familiari, portando a conoscenza di un comitato
etico tempi e Modi della terapia. Ieri è stato inoltre approvato il documento su
"la fine della vita umana". Viene esclusa ogni forma di eutanasia diretta o di
"eutanasia genetica", neanche se vi sia l'assenso del paziente. Vanno invece
attivate la terapia palliativa e la terapia del dolore, in modo che il malato
possa accostarsi con serenità agli ultimi momenti della sua vita. In sostanza,
essere accompagnato alla "buona morte". La posizione del comitato nazionale di
bioetica in merito alle vaccinazioni dei bambini, alla terapia dell'elettroshock
e all'eutanasia. Monreale, i pm vogliono Cassisa alla sbarra. "processate il
vescovo". Palermo - deve finire in tribunale l'arcivescovo di Monreale monsignor
Salvatore Cassisa. A chiederlo è la procura di Palermo che vuole il rinvio a
giudizio del prelato con le pesantissime accuse di concussione, corruzione,
falso ideologico e truffa. Monsignor Cassisa, secondo l'accusa, avrebbe
intascato tangenti milionarie per i lavori di restauro del duomo arabo normanno
di Monreale e truffato la comunità economica europea (per la valutazione
gonfiata di un terreno). La procura palermitana accusa l'arcivescovo di tangenti
per i lavori di restauro del duomo arabo normanno di Monreale. Auto proibite
nelle isole del sole. Scatta lo stop anti ingorgo. Capri, Procida, Ischia,
Giglio, Eolie e Ponza off limits per i turisti con la macchina. Centotrentamila
in partenza da Milano. E a Cortina una frana ostruisce la statale di Alemagna.
Roma - la Pace, almeno nelle piccole isole del Belpaese, arriva per decreto
ministeriale. Firma il responsabile dell'ambiente e dei lavori pubblici, Paolo
Baratta, e le vacanze di italiani e stranieri si trasformano in giornate senza
il quotidiano rombo dei motori. Non che la tranquillità dello spirito e delle
nostre martoriate orecchie sia garantita per tutti. Godranno di qualche boccata
d'ossigeno in più soltanto quelli che hanno scelto di trascorrere le proprie
ferie in lembi di terra che si chiamano Giglio, Eolie, Ustica, Capri, Ischia,
Procida e Ponza. Amene località dove le auto, le moto e i ciclomotori di gitanti
e turisti sono banditi se non per sempre quantomeno per qualche giorno.
Regolamenta il ministro. E il Giglio - dove l'afflusso dei veicoli a motore dei
non residenti è vietato dal 24 luglio al 25 agosto - ritorna alla dimensione
dell'oasi così come le più canicolari Eolie, interdette al traffico dal 4 al 24
agosto, e l'isola di Ustica "proibita" dal primo al 31 agosto. Regolamenta il
ministro, ma senza penalizzare il vivere civile. Le isole in questione non
diventeranno certo aree pedonali: possono circolare i veicoli dei residenti, di
coloro che vi trascorrono almeno sette giorni (tre nel caso delle Eolie), le
auto con targa estera, quelle per il trasporto merci e di pubblica utilità e le
macchine utilizzate da invalidi. E se il divieto, così "ammorbidito", non
convince ancora i più pigri c'è il sacrosanto diritto di scegliere vacanze più
movimentate. Ma c'è da giurare che Capri - off limits per i "motorizzati" dal 10
marzo al 31 ottobre, non subirà alcun calo di presenze. Assicura il sindaco
Costantino Federico (e c'è da credergli) che in piazzetta si vede sempre un bel
pò di gente e Via Krupp, resa più agibile dopo il restauro, è frequentata come
mai. Dimenticate le polemiche e messe da parte le idee di ferree ordinanze come
quella dell'estate scorsa (mai passata) che intendeva proibire ai cani di
passeggiare o sostare in piazzetta, il sindaco si è dato ai servizi di pubblica
utilità. "la proposta dell'anno passato suscitò un vespaio, se la presero tutti
a male, primo tra tutti Emilio Fede - commenta ridendo -. E allora ho deciso: da
ieri abbiamo cominciato a installare delle macchinette che distribuiscono
sacchetti di plastica e paletta per raccogliere gli escrementi dei cani. Presto
avremo anche contenitori automatici per la segatura". Pulizia e tranquillità. E
così se i cellulari non smettono di trillare neppure in spiaggia si sono placati
almeno i clacson dei turisti che a Ischia e Procida, già dal 14 aprile e fino al
30 settembre, si sono rassegnati a muoversi in minitaxi (avete presente quelle
strane vetturette a tre ruote trasformate in cabriolet) o in autobus. Sebbene
qui siano esclusi dal divieto di sbarco e di transito anche i veicoli (uno per
nucleo familiare) di persone che pur non essendo residenti pagano la tassa per
la nettezza urbana. Nessun caso a parte, invece, a Ponza dove la proibizione per
auto, moto e motorini resta valida dal primo luglio al 31 agosto. E per chi
viola il divieto ci saranno multe, addirittura "salate". La Contravvenzione -
secondo il decreto del ministro - potrà oscillare da un minimo di 540 mila lire
ai due milioni e 160 mila. A voi il calcolo del numero di cene al ristorante o
di pernottamenti in albergo da depennare sul budget vacanze. E non contate sulla
probabilità di farla franca: l'esecuzione dei decreti e la sorveglianza per il
periodo di divieto di sbarco è assicurato dai prefetti. Vacanze controllate,
vacanze a tutti i costi. Conferma il popolare ritornello "tutti al mare, tutti
al mare", l'analisi svolta dall'osservatorio di Milano. Per il momento sono solo
stime, ma gli esperti ci dicono che 130 mila milanesi partiranno senz'altro per
le ferie mentre altri 70 mila lasceranno la città soltanto nel week end. Un
esodo annunciato con dovizia di cifre, tanto che l'osservatorio prevede un
aumento del 6 per cento nel traffico ai caselli intorno al capoluogo lombardo:
Dovrebbero transitare più o meno 290 mila vetture, tra cui 40 mila di stranieri
diretti al Sud. E non basta. È previsto un 5 per cento d'incremento dei
passeggeri sui treni mentre a Linate e Malpensa si aspettano, tra oggi e domani,
80 mila partenze e 70 mila arrivi. Cattive notizie, infine, per chi ha scelto
Cortina per questo fine settimana: una frana, causata dalle violente piogge, è
caduta ieri pomeriggio sulla statale 51 di Alemagna isolandola. L'interruzione
della principale arteria della zona montana bellunese comporterà forti disagi
agli automobilisti. Con il nuovo regolamento del Ministero dell'Ambiente,
vengono vietati ai turisti i mezzi a motore nelle isole di Capri, Procida,
Ischia, Giglio, Eolie. da oggi in Giappone, pochi rinforzi. Signori ottimista,
Zeman velenoso: assurdo, Balbo italiano". "stessa Lazio, che fortuna"! Di
Corrado Sannucci Roma - dopo una rivoluzione mancata la Lazio si è ritrovata
uguale a sé stessa, avendo mantenuto solo il progetto più bizzarro, quello della
preparazione in Giappone: e, cercando di dimenticare i cortei dei tifosi che
fermarono la mano di Cragnotti, si propone di vederne i lati positivi. È una
fortuna che non ci siamo smembrati: ricominciamo a lavorare con un allenatore
che ora conosciamo, sappiamo i nostri pregi e difetti. Dobbiamo fare un
ulteriore salto di qualità, entrare in una nuova mentalità". A dirlo è Giuseppe
Signori, che porterà sulle spalle gran parte della responsabilità degli sviluppi
del mancato rinnovamento. Però il secondo posto ottenuto nell'ultima giornata è
stato offuscato dalla buriana che ne è seguita. non solo, mentre le altre
squadre di vertice si sono accaparrate Stoichkov, Baggio, Lombardo eccetera, la
Lazio si è limitata a macerarsi su chi dovesse vendere, per poi prendere alcuni
atleti non di primo piano (Esposito, Piovanelli, Gottardi, Cacciapuoti, Romano).
E ora si interroga, tipo volpe all'uva, se "cambiare sia davvero migliorare"
come dicono i giocatori all'unisono. Lo stesso per Zdenek Zeman, che si dice
soddisfatto per la rosa di 25 che si porta dietro a Kiroro: di questi molti sono
ragazzi della primavera che il tecnico vuole osservare da vicino. Chamot, che è
in Uruguay per la coppa America, li raggiungerà solo in Italia. Il boemo sente
che c'è una curiosità maliziosa, se non una vera e propria pressione (erano solo
un centinaio i tifosi a salutare la partenza, quando invece per contestare
arrivano in tanti di più): ma io non mi sento né condannato né costretto a
vincere quest'anno. E, anche se non abbiamo fatto acquisti di grande richiamo,
secondo me i valori non sono cambiati molto. Siamo una delle quattro - cinque
squadre che possono competere per lo scudetto: e ritengo che Signori sia più
forte di Stoichkov. Scala si sbaglia: il bulgaro ha vinto il pallone d'oro ma lo
meritava di più Beppe". Anche per Zeman il torneo che arriva ha delle novità:
per la prima volta si ritrova a lavorare su un gruppo di calciatori che non si è
rinnovato. In silenzio, il tecnico ha fatto numerose autocritiche sul proprio
metodo di lavoro, essendosi trovato di fronte a situazioni per lui inedite e
avendo riconosciuto alcuni errori di programmazione nella stagione, causa non
ultima delle pause della squadra nel campionato. È un problema rispetto al quale
possiamo migliorare. Ma non è stato un problema solo nostro, tanto è vero che
siamo arrivati secondi. Possiamo vincere se riusciremo a giocare il nostro
calcio ogni domenica". Zeman non ritiene influente la cessione di Baggio "dal
momento che la Juventus ha vinto anche senza di lui". È contrariato invece dalla
vicenda Balbo. non è giusto che sia diventato italiano. Premesso che ogni
federazione ha i suoi regolamenti, non sono d'accordo sulla decisione presa. È
contraddittorio che sia italiano e giochi per l'Argentina". Negro intanto ha
rinnovato il contratto fino al novantanove, Winter ha fatto sapere che non ha
mai voluto andarsene nonostante le offerte da due club inglesi. La Squadra, che
parte questa mattina da Fiumicino, tornerà in Italia dopo l'amichevole del 3
agosto contro l'Iwata. Calcio - dichiarazioni varie del giocatore e del Ct della
Lazio in merito al mancato rinnovamento della squadra, al prossimo torneo in
Giappone, alla cessione di Roberto Baggio. Ferlaino e il ricordo di Maradona:
l'ho incatenato per sette anni. E io non riesco a lasciare il Napoli". "Diego
perso nella coca". Napoli - il passato: "Maradona è stato l'elemento di rottura
che ci ha permesso di vincere lo scudetto. Ma era anche un tossicodipendente
perso, non raccontava la verità neppure a sé stesso". Il presente: "servono nove
miliardi, ma prima il tribunale potrebbe cancellare il Napoli". Il futuro:
"essere presidente di questa società è la cosa più difficile del mondo. È come
cavalcare una tigre: vuoi scendere ma sai che potresti essere sbranato". La
Presentazione di un libro Home Video (quello curato dal giornalista rai
Salvatore Biazzo) è stata l'occasione per Ferlaino di affrontare 25 anni di
Napoli. "abbiamo vinto due scudetti - ha detto l'ingegnere - contro la logica
dei numeri. Il secondo è stato più bello perché, come si dice a Napoli,
l'abbiamo vinto a schiatto: cioè quando gli altri erano vicini al traguardo. Ma
poi abbiamo pagato. Nel novantuno il calcio cambiò le sue regole contro il
Napoli: via lo 0/2, via il designatore (Gussoni, ndr) che era una persona al di
sopra di ogni sospetto. Maradona è stato il contropotere: per questo l'hanno
buttato giù agli ultimi mondiali, dove l'Argentina avrebbe sicuramente vinto. Ma
parlare con Diego era come parlare con due persone diverse: la cocaina lo
trasformava. Ricordo quando il Napoli doveva andare a giocare a Mosca, in coppa
campioni: il giorno prima caricò i compagni, poi disse che sarebbe passato per
casa a prendere una valigia e non lo vide più nessuno. non era nemmeno in grado
di riconoscere i suoi amici ... Io sono stato il suo carceriere, l'ho incatenato
per sette anni. Il futuro. Non so se ci sarà un Napoli nel futuro. Gallo -
continua - mi ha lasciato una società disastrata: qui non c'è nemmeno uno che
stabilisca i prezzi degli abbonamenti, il nostro fatturato è da serie b.
Puntiamo però su un attaccante straniero. Per quanto mi riguarda, non sono
obbligatorio. E la presidenza del Napoli porta pure sfortuna. Ma se a Milano va
via Pellegrini, arriva Moratti. Qui, invece, uno che se ne vuole andare è
costretto a restare per 25 anni". Calcio - nell'ambito della presentazione di un
libro Home Video, il presidente del Napoli ricorda 25 anni del club. Due anni al
pugile positivo per amfetamine, ma il giudice ammette: non fu doping volontario.
Rosi, squalifica e beffa. "verdetto casareccio". di Mattia Chiusano Roma -
colpevole, ma innocente. che strano modo di salutare Gianfranco Rosi, questa
sentenza! Che ambiguità, una squalifica di due anni accompagnata dalla
conclusione che non ci fu dolo, che ogni ipotesi di illecito è esclusa! Il
processo al pugile più famoso d'Italia si conclude così, con una squalifica che
sa tanto di benservito per un trentottenne, e con una riabilitazione che non fa
che complicare il caso. Rosi ora è furioso, promette vendetta, vuole riprendersi
il titolo mondiale che la squalifica gli ha tolto. I suoi legali stanno per
ricorrere al Tar, invece che alla commissione federale presieduta da un
magistrato illustre: Vito Giampietro, pm nel processo sul massacro del Circeo.
Ma alla riunione romana dove ha combattuto Parisi, Rosi ha per ora smentito la
voce di una sua denuncia alla Federboxe. Colpevole, ma innocente. Colpevole di
esser risultato positivo al controllo antidoping per uso di amfetamine e
metilamfetamine, al termine del match mondiale Wbo contro Verno Phillips il 17
maggio 95 a Perugia. Innocente, per aver assunto la sostanza dopante senza "la
coscienza e la volontà di compiere un'azione illecita". Ruggisce Rosi da
Perugia: "verdetti alla casereccia come questo mi fan venire voglia di
continuare. La mia carriera non è finita. Ci vuole ben altro per mettermi ko.
non mi sono dopato per conquistare un mondiale". Ma come nasce una sentenza
così? Dalla testimonianza del primario di neurotraumatologia di Perugia,
Alessandro Casotto, medico di Rosi fino al match con Phillips. Casotto, che ora
giura che non si occuperà mai più di boxe, sostiene una teoria che, se
accettata, potrebbe modificare l'antidoping in Italia. Riconoscendo che alcuni
farmaci, che fanno scattare la positività, salvaguardano in realtà dai
microtraumi encefalici i pugili con tanti combattimenti sulle spalle. Prevenendo
le tragiche conseguenze che talvolta funestano la boxe. L'utilità dell'Egibren,
così si chiama il farmaco prescritto da Casotto e assunto da Rosi, è stata una
delle colonne dell'impianto difensivo durante il processo. Il giudice sportivo
Mario Mendicini ha accolto questo principio, così come ha accettato che
l'Egibren non è stato consumato per migliorare la prestazione di Rosi quella
sera a Perugia. "sono l'unico responsabile, sono l'unico ad aver consigliato
l'Egibren - conferma Casotto - Rosi sapeva del farmaco che gli somministravo, ma
non era al corrente che liberasse amfetamine come prodotto di scarto. Nessun
collega mi ha consigliato quel trattamento: sono arrivato io alla conclusione
che potesse far bene ad un pugile "anziano", ed escludo che l'uso dell'Egibren
sia diffuso nel mondo della boxe". Rosi vittima quindi, anche se, come recita la
sentenza della Federboxe, per la squalifica "è sufficiente la mera assunzione"
della sostanza proibita. E allora perché celebrare un processo che avrebbe
accolto in pieno la linea difensiva e nonostante ciò avrebbe condannato
l'imputato? Questa storia di doping non ha mai convinto Rosi, dal giorno in cui
il presidente del Coni Mario Pescante ha annunciato la positività del pugile
dopo la prima analisi (e non dopo le controanalisi, come prescrive il
regolamento). E questo primo verdetto della giustizia sportiva non fa che
aumentare la voglia di rivalsa di Rosi, che ora addirittura fa progetti sul suo
ritorno sul ring: "se la Wbo riterrà opportuno che io disputi di nuovo il
mondiale, allora sarò pronto a riconquistare il titolo che mi appartiene.
Altrimenti mi dedicherò al mondiale Wba, l'unico che ancora mi manca". Anche
Rosi, conosciuto per la sua serietà e la sua capacità di sacrificio, cade nella
tentazione del complotto: "sono stato punito per aver riconquistato il titolo
mondiale. C'è stata una grande forzatura a livello federale. La verità è che
davo fastidio ad un sistema. È una sentenza ingiusta, questo è il paese in cui
uno che ruba una mela va in galera, mentre chi ruba miliardi si vede concedere
la libertà provvisoria. Dovrebbe essere la gente a giudicarmi: la gente che mi
stringe la mano ogni giorno, che mi fa coraggio, che mi dimostra il suo
affetto". Conclusione: "non sarà un pugile o una federazione ad obbligarmi a
lasciare il pugilato". Pugilato - la vicenda del pugile squalificato per due
anni per doping il medico che gli prescrisse il farmaco prende le sue difese.
Carlo Rognoni, Pds, parla dell'intreccio tra le nuove regole e le trattative di
Berlusconi. "chi compra oggi le tv Fininvest lo fa a suo rischio". Milano -
rapporto difficile, tra Berlusconi e le regole. Nei giorni "caldi" delle
trattative tra la Fininvest e interlocutori internazionali e italiani per
vendere una quota di Mediaset (la holding delle sue tv), continuano le polemiche
sul "progetto Bogi" di Antitrust. E alla Camera arriverà nei prossimi giorni il
disegno sul conflitto d'interessi varato giovedì dal senato. Commenta Carlo
Rognoni, Pds, vicepresidente del senato e grande esperto di media: "i
provvedimenti in discussione in parlamento cercano di definire delle regole su
questioni cruciali per la democrazia. Non prendono di mira, com'è naturale, casi
personali ma tendono a risolvere vecchie questioni (l'oligopolio tv) e problemi
nati negli ultimi tempi, come l'impegno di governo di chi ha in mano leve
fondamentali del potere economico. Sarebbe sbagliato leggere tutto pro o contro
Berlusconi. Molto meglio, pensare con intelligenza al futuro del Paese, secondo
valori democratici generali su cui trovare un accordo". Generali per quanto
siano, le regole investono adesso proprio le tv Fininvest. L'ingresso in
Mediaset di nuovi azionisti risolverebbe il problema dell'Antitrust? "no. Sulla
base della sentenza della corte costituzionale che ha cassato parte della legge
Mammì, è necessario evitare che ci siano, nelle mani di un unico soggetto, tre
reti. E non importa se quel soggetto è la Fininvest o una cordata d'operatori
internazionali, arabi o australiani che siano. secondo la corte, per le tv via
etere, è necessario un vero pluralismo. E a mio giudizio, tale pluralismo è
garantito da tanti soggetti, di cui nessuno abbia più di una rete". Dopo la
sentenza della corte, però, c'è stato il referendum. E la maggioranza dei
votanti ha riconosciuto che la Fininvest può tenersi tre reti. "bisognerà
impegnarsi per una legge che disciplini il mondo sempre più complesso delle tv
tenendo conto sia della corte costituzionale, sia dell'esito dei referendum sia
infine delle reali condizioni del mercato, che già non è in grado di assicurare
risorse finanziarie indispensabili alla vita delle attuali 12 reti, figuriamoci
se potrà farlo per 15. in questo quadro, si può studiare una regola che dica,
come suggerisce il "progetto Bogi", che un soggetto non possa avere più di due
reti via etere". Le trattative avviate dalla Fininvest per Mediaset, però, vanno
avanti sulla base di partecipazioni di nuovi azionisti in tre reti ... "chi
compra in questo momento reti tv lo fa a suo rischio, in attesa d'una nuova
legge che ridefinisca tutto il settore televisivo". Parliamo di conflitto
d'interessi. L'acquisto di parte di Mediaset da una cordata di operatori
internazionali e di investitori finanziari lo risolverebbe? "no. Quell'ipotesi
attenua ma non risolve affatto il problema, nella misura in cui Berlusconi resta
azionista di riferimento, con una forte quota azionaria e la possibilità di
incidere sulle scelte del management e dei direttori dei Tg. in Italia,
l'esperienza insegna che basta assai meno del 50,1% per continuare a controllare
una società". Che dovrebbe fare, allora, Berlusconi? "se il disegno di legge
approvato dal senato sarà ratificato senza sostanziali variazioni dalla Camera,
dalla prossima legislatura Berlusconi dovrà scegliere davvero se fare l'uomo di
governo o mantenere il controllo delle sue tv. Il disegno di legge, infatti,
prevede che chi ha partecipazioni di rilievo, superiori al 5%, in aziende in
settori strategici, dalle comunicazioni all'auto, dall'energia ai computer, non
possa essere membro del governo e a meno che non si liberi entro un anno
dall'assunzione della carica delle sue partecipazioni. Può essere, certo, eletto
in parlamento, fare politica da segretario di partito, ma non stare al governo".
Il vicepresidente del senato commenta il disegno di legge Antitrust che regola
il sistema televisivo e le trattative avviate dal presidente della Fininvest per
vendere una quota della holding delle sue tivù. L'Italia che soffre. È la
ricetta della commissione Carniti. Un "minimo vitale" per aiutare i poveri. Di
Roberto Petrini Roma - è l'inferno dell'Italia, è il luogo dove l'economia
diventa soltanto la "triste scienza", dove arriva l'eco lontana del rutilante
mondo dei consumi e la parola d'ordine è una sola: sopravvivere. Qui, nel girone
dei dannati, vivono 6 milioni e 458 mila poveri per un totale di 2 milioni e 38
mila famiglie. Non sono pochi: rappresentano l'11,5 per cento dei nostri
connazionali e il 10,2 per cento dei nuclei italiani. sono poveri perché
ciascuno di loro vive con un livello di reddito inferiore alle 500 mila lire al
mese, cioè meno della metà di quanto spende in consumi nell'arco di trenta
giorni l'italiano medio. È questo il drammatico quadro contenuto nel rapporto
1994 della commissione sulla povertà presieduta da Pierre Carniti e presentato
ieri dal ministro della famiglia e della solidarietà sociale Adriano Ossicini e
dal direttore generale del dicastero Guido Bolaffi. Disastrosa la situazione nel
Mezzogiorno dove una famiglia su cinque vive in condizioni di disagio economico.
Migliore al Nord dove resta nell'indigenza un nucleo ogni venti. Il rapporto
consegna la triste ripartizione per aree geografiche dell'indigenza: in termini
percentuali al Sud risiede il 66 per cento delle famiglie povere, al Centro il
13 per cento e il 21 per cento al Nord. Segnano la differenza nella mesta
classifica di coloro che non riescono a sbarcare il lunario le condizioni
sociali. sono le famiglie più numerose le più colpite: l'incidenza della povertà
è infatti aumentata nei nuclei con più di cinque componenti. Stanno peggio le
famiglie dove il "capo" è una donna o una persona anziana. Penalizzati anche i
nuclei dove è minore l'istruzione: i laureati poveri sono soltanto l'1 per
cento, quelli senza alcun titolo di studio sono il 27 per cento. Il rapporto di
Carniti presenta un consuntivo inquietante per la coscienza collettiva: in
Italia un bambino su sette vive in povertà: in termini assoluti si tratta di un
milione di bambini. L'altro anello debole della catena sono gli anziani: un
altro milione di poveri ha più di 65 anni. Rispetto all'indagine del 1993 il
numero dei poveri complessivamente presenti in Italia è rimasto stabile. Un dato
confortante del quale non ci si può rallegrare perché l'intensità della povertà
sta crescendo, insomma la maggioranza dei poveri sta andando sempre più sotto
rispetto alle fatidiche 500 mila lire mensili. È il frutto della recessione
economica del biennio 1992/1993 che lascia le sue tracce. Senza contare che il
rischio di cadere nel baratro della povertà si agita come uno spettro per un
numero sempre maggiore di famiglie. Il rapporto fa il seguente ragionamento: se
si elevasse la soglia di povertà dalle 500 alle 600 mila lire il numero dei
poveri aumenterebbe notevolmente al Nord e al Centro addirittura raddoppierebbe.
Insomma molti non sono poveri ufficialmente ma vivono assai vicino alla
drammatica soglia. Come affrontare il problema? La ricetta della commissione
Carniti si chiama "minimo vitale". Si tratta di un assegno pensato per sostenere
economicamente i cittadini indigenti sulla scia del "reddito minimo di
inserimento" francese e dell'"aiuto sociale" tedesco. La commissione suggerisce
anche di modificare l'attuale sistema degli assegni familiari: saranno intestati
non più al genitore ma direttamente ai figli e ne potranno beneficiare anche i
lavoratori autonomi. Il governo potrebbe presentare un disegno di legge per
introdurre i due nuovi strumenti: il ministro per la famiglia, Adriano Ossicini,
ieri nel corso della conferenza stampa, ha sottolineato la necessità di
"profonde modifiche migliorative dell'attuale sistema". Come funzioneranno i due
nuovi strumenti di intervento? Il sussidio "minimo vitale" dovrebbe essere di
importo pari a quello della pensione sociale (che sostituirebbe) e quindi di
quasi 5,5 milioni di lire annui. Scomparirebbero anche le pensioni di
invalidità. L'assegno potrebbe essere integrato a livello locale: regioni e
comuni, con fondi propri, potrebbero cioè offrire altre misure di sostegno per
affitto, riscaldamento, vestiario e alimentazione. L'assegno di "minimo vitale"
sarebbe a carico della fiscalità generale: attraverso un fondo nazionale,
analogo a quello sanitario, si trasferirebbero annualmente i fondi necessari
dallo stato alle regioni e quindi ai comuni. L'assegno per i figli dovrebbe
rappresentare una compensazione parziale del costo di allevare la prole.
L'importo base mensile potrebbe collocarsi tra le 70 e le 90 mila lire per
ciascun figlio ed essere riservato ai redditi sotto i 100 milioni. Quadro del
rapporto 1994 della commissione sulla povertà presieduta da Pierre Carniti
grafico: quanto si spende per la sicurezza sociale - dove si concentrano le
famiglie povere - su cento italiani residenti quanti sono i poveri? I tempi del
governo. Fini: gli abbiamo rimesso il cerino acceso in mano. E i nostri amici si
scotteranno le dita ... "colloquio Berlusconi - D'Alema. Melina tra Polo e Olivo
e il voto è più vicino. di Riccardo Luna Roma - "gli abbiamo rimesso il cerino
acceso in mano. Solo che il cerino si fa ogni giorno più corto e credo che
stavolta i nostri amici della sinistra si scotteranno le dita ... Parlando con
un amico, subito dopo la fine del vertice del polo, Gianfranco Fini ha
sintetizzato così il senso della risposta del Centro Destra all'Olivo. La
sintesi del presidente di AN accredita la sensazione che ieri a Montecitorio sia
andato in scena un classico del poker: al "rilancio" dell'Olivo, il Polo ha
risposto "vedo". E così quando martedì le due delegazioni torneranno ad
incontrarsi, non ci sarà più spazio per i bluff. Riassunto delle puntate
precedenti: all'Olivo che proponeva una riforma elettorale (a doppio turno), il
Polo aveva replicato reclamando una riforma istituzionale (presidenziale).
Allora l'altro ieri l'Olivo ha proposto l'apertura di una fase costituente che
molti hanno erroneamente interpretato come una apertura sul presidenzialismo. E
ieri su questo equivoco il Polo ha cercato di chiudere i giochi. Forzatura,
distinguo e bacchettata. Il Comunicato diramato dopo quasi tre ore di
discussione tra i leader del Centro Destra, dietro l'apparente "soddisfazione"
per la proposta dell'Olivo, contiene infatti una forzatura, un distinguo ed una
bacchettata che non lasciano ben sperare per l'andamento delle trattative. La
forzatura, che per semplicità potremmo attribuire alla penna (e ai desideri) dei
cristiano democratici Casini, Mastella, D'Onofrio e del popolare Sanza, è l'aver
fatto passare l'intera coalizione dell'Olivo per presidenzialista, mentre è il
solo Segni ad aver sposato questa opzione ("tutti gli altri", ha ricordato ieri
il segretario dei popolari Bianco, "hanno enormi perplessità"). "è di grande
rilievo politico", inizia infatti il comunicato, "che l'Olivo abbia accettato la
proposta del Polo di varare profonde riforme istituzionali che creino un nuovo
modello di stato in senso presidenzialista e federalista. Attendiamo di
conoscere fin dalla prossima riunione del tavolo delle regole le concrete
proposte del centro-sinistra". Il distinguo tra regole e governo, risente invece
del punto di vista di AN (quindi di Fini e Tatarella). "al tavolo non può
trovare spazio", prosegue il comunicato, "l'individuazione della maggioranza a
sostegno del futuro governo e men che meno la durata del medesimo, essendo
compito esclusivo del parlamento, dopo le dimissioni del governo Dini, fornire
al capo dello stato tutti gli elementi necessari per decidere se sussistano o
meno le condizioni per il prosieguo della legislatura". Perciò all'Olivo che
propone un "governo di garanzia" per gestire una fase costituente di due anni,
il Polo risponde che la questione del governo non si dibatte al tavolo delle
regole. Infine, la bacchettata, che è tutta berlusconiana e riflette
l'irritazione del proprietario della Fininvest per l'approvazione al senato
della legge sul conflitto di interessi e per la paventata approvazione alla
Camera di un antitrust per le tv. "il Polo rileva la profonda contraddizione
dell'Olivo di partecipare al tavolo delle regole e contemporaneamente di varare
in parlamento sugli stessi argomenti norme punitive e anticostituzionali".
Questo il testo del documento che, con tutta evidenza, è il risultato di una
mediazione fra le diverse anime del polo. Mediazione particolarmente faticosa se
persino Gianni Letta, il soave capo della delegazione del polo al tavolo delle
regole, ha riferito di una discussione "non di maniera e non all'acqua di rose"
fra i Cristiano Democratici e i Popolari da una parte e il resto del polo
dall'altra. Martedì tutti attorno al tavolo. Quando infatti nella "sala delle
firme" è iniziato il vertice, Berlusconi era già convinto che l'apertura
dell'Olivo fosse solo un modo per prendere tempo. Eppure all'ora di pranzo, il
leader di Forza Italia era meno diffidente. "credo che il dialogo possa
continuare", aveva detto entrando al ristorante della Camera. Poi un breve
colloquio con il segretario del Pds Massimo D'Alema deve avergli fatto cambiare
idea. È stato poco prima dell'inizio della discussione sulla fiducia al governo.
Berlusconi ha chiamato D'Alema e i due si sono appartati per una decina di
minuti nell'emiciclo sinistro dell'aula. A quell'ora D'Alema aveva già concesso
un'intervista in cui precisava di non aver affatto abbracciato il
presidenzialismo e spiegava di vedere all'orizzonte due sole alternative: o un
accordo sulle grandi riforme o un'intesa sulle garanzie per votare subito (par
condicio e statuto delle minoranze). Perché allora rimettere il cerino nelle
mani dell'Olivo? Spiega il popolare Sanza: "perché adesso o quelli del
centro-sinistra diventano tutti presidenzialisti, oppure si perdono per strada
un alleato come segni ... Ora si attende l'incontro tra le due delegazioni
fissato per martedì. Al tavolo si aggregherà anche il leghista Petrini che
finora aveva l'incarico di "osservatore". Le elezioni sono più vicine? "a questo
punto la data", ha detto D'Alema ieri sera, "dipende da Berlusconi". Sviluppi
delle trattative in atto tra polo di destra e coalizione di Centro Sinistra
dell'Olivo per il raggiungimento di regole e riforme istituzionali comuni prima
delle prossime elezioni senza par condicio niente elezioni. Tatarella: i trucchi
sono vietati". "è stato tutto un equivoco ... di Antonello Caporale Roma - "cosa
le posso dire, sarà stato un equivoco. abbiamo aperto i giornali, abbiamo letto
i titoli, abbiamo capito che l'Olivo voleva fare il presidenzialismo e abbiamo
risposto a tema". Onorevole Tatarella, qualcuno di voi sta giocando con carte
truccate su questo tavolo ... "e perché mai, e chi lo dice? "l'Olivo vi accusa
di fare come i pesci in barile: loro parlano di patto costituente e voi
rispondete col presidenzialismo. "e che colpa abbiamo se la loro proposta è
interpretata dalla stampa come un'apertura al presidenzialismo? Noi non abbiamo
avuto la fortuna di conoscere direttamente le loro idee. Ci siamo basati sui
titoli ... "state proseguendo nel cosiddetto gioco del cerino: il cerino passa
di mano, nell'attesa di vedere quale dito brucia, chi provoca il voto. "se fossi
in malafede direi che la loro proposta è stata una provocazione inaccettabile".
Ma dal momento che anche lei si iscrive nel registro dei buoni, diciamo che
...che è stato un incidente di percorso. La verità è che io la penso esattamente
come D'Alema, questo tavolo può decidere le cose che realisticamente si possono
fare ma con un patto: vietato truccare". D'Alema è doppiogiochista? "mi sono già
scottato una volta nel fare i nomi e i cognomi. Si ricorda dei poteri forti? Li
elencai, tutti mi bacchettarono. Ho imparato la lezione. E dunque dico che
abbiamo già fatto un buon lavoro comune: ci siamo intesi e abbiamo concordato i
criteri di garanzia, il potere di controllo democratico che eserciterà lo
schieramento sconfitto dalla prossima prova elettorale. Criteri che regoleranno
la vita della prossima legislatura. Sembra poco? A me pare proprio di no, è un
grande passo avanti, e dobbiamo imparare a giudicare le cose dandogli il valore
che hanno". Null'altro da fare prima del voto. "la par condicio". Finalmente si
fa capire: ma perché avete iniziato questo balletto sulle riforme costituzionali
se nessuno di voi ci ha mai creduto? "mettiamola la così: noi crediamo al
presidenzialismo e siamo disposti a tracciare una modifica costituzionale
partendo da questo assunto. Loro vogliono altro, anche se non hanno capito
ancora cosa". Quindi martedì prossimo aprirete questo tavolo per l'ultima volta?
"no, il confronto può proseguire, il tavolo va bene. Ma il voto non si decide
là, questo è chiaro. Il giorno in cui Dini si dimetterà, tutti saranno costretti
a dire in parlamento se e in che modo intendono proseguire la legislatura". Voi
direte elezioni. "e aspetteremo al varco il Pds". Dichiarazioni dell'onorevole
di Alleanza Nazionale sugli sviluppi delle trattative in atto con la coalizione
di Centro Sinistra dell'Olivo su riforme e regole istituzionali comuni a tutela
delle prossime elezioni. The Washington Post. Italia, democrazia in tilt. Dal
1992 l'Italia ha avuto quattro governi di cui solo uno, quello guidato dal
magnate televisivo Silvio Berlusconi, uscito da elezioni generali ... Il governo
Dini ha superato in durata quello di Berlusconi ... che cosa ci sarebbe di male
se durasse indefinitamente? Niente, se la maggiore preoccupazione è la
stabilità. L'Italia sta vivendo un nuovo boom economico e la crescita del suo
pil è la più alta del mondo occidentale. E il paese è in pace con sé stesso
nonostante la continua incertezza politica. Ma se si considera il funzionamento
della democrazia, allora c'è spazio per qualche preoccupazione. Se si esclude la
lista delle priorità fissata dal governo, nessun altro provvedimento viene preso
dal parlamento. Tutta una serie di problemi (privatizzazioni, leggi
sull'ambiente, riforma fiscale) vengono del tutto trascurati ... L'Italia
attuale ha le forme della democrazia senza il funzionamento di una democrazia.
(dal "Washington Post", 13 luglio 1995) estratto brano dell'articolo pubblicato
dal giornale quotidiano americano sulla democrazia italiana, il governo
Berlusconi e il governo Dini successivo. Lettere. L'olocausto bosniaco. sono una
piccola imprenditrice di 29 anni, pacifista convinta, odio anche solo l'idea
della guerra, della violenza e della distruzione che essa porta con sé. Credo
nei diritti inviolabili dell'essere umano e, soprattutto, nel diritto alla vita
di ogni essere, umano e no. Ma ci sono momenti in cui combattere è l'unica
soluzione, perché non si ha davanti a sé nessun altra scelta. Che cosa sarebbe
accaduto se, cinquant anni fa, nessuno avesse combattuto il nazismo perché si
considerava "pacifista", se si fosse perseguita solo la via della mediazione (ma
chi avrebbe potuto pensare di "mediare" con Hitler) e della diplomazia? in che
razza di mondo sarei nata? E ora mi domando: in che razza di mondo nasceranno i
miei figli se l'Europa, in nome di una "pace" (ma la pace di chi e per chi)? -
egoista e vigliacca, continuerà a cercare mediazioni impossibili con i nuovi,
piccoli, meschini, Hitler di questa fine secolo, senza rendersi conto che, come
il loro predecessore, non importa loro null'altro che perseguire i loro assurdi
e folli scopi di pulizia etnica e che l'unico linguaggio che parlano è quello
della violenza e della morte? Forse è venuto il momento (e probabilmente è già
tardi) di porsi la stessa domanda che gli stati, europei e no, si posero alla
vigilia della seconda guerra mondiale, e decidere se ci costerebbe più caro
intervenire militarmente contro questi criminali o stare a guardare mentre si
consuma un altro olocausto e l'intero popolo bosniaco viene distrutto. Io la
risposta non ce l'ho, ma quei morti per le strade e quei campi di concentramento
mi fanno male al cuore e, soprattutto, sono un problema anche mio. Monica
Ferretti Genova - Sestri P pacifismo "mascalzone". non so se sia legittimo
scrivere a un quotidiano per gridare il proprio dolore. Mi si è stretto il cuore
leggendo nella cronaca dell'"Assalto a Palazzo Farnese" di Marina Ripa Di Meana
il commento di Marco Taradash. Quest'Uomo che una volta, a fianco di Marco
Pannella, si batteva contro tutte le guerre, contro le armi e contro il nucleare
ha osato, sottolineo "osato", dire che la protesta contro gli esperimenti
nucleari francesi non è altro che "l'ipocrisia di un certo pacifismo inetto e
nel suo ruolo storico quasi sempre mascalzone". E Pannella che si unisce a
Ferrara, Sgarbi, Previti e Andreotti per festeggiare un grande anniversario
francese non ha pensato che, ieri, proprio la sua assenza avrebbe potuto avere
un significato? Mio dio, che tristezza! Clara Finetto Giovanni Lupatoto (Vr)
Bastiglia e termidoro. Io non credo che il "termidoro" sia alle porte, per il
semplice motivo che la "Bastiglia", qui da noi, non mi risulta sia stata mai
occupata. Il nostro "Robespierre" è stato costretto a dare forfait prima ancora
che ciò potesse accadere. Si tratta, semmai, di stabilire se (volendo rimanere
nella metafora) la presa della "Bastiglia" sia ancora possibile o se non sia
stato un progetto bocciato sul nascere. Che si tratti di un progetto bocciato
sul nascere sono molti i fatti che lo dimostrano: Ne fanno testo i lacci e
lacciuoli in cui si è cercato e si cerca di irretire i presìdi (leggi procure)
addetti alla pulizia ambientale (nulla da eccepire sulla necessità di vigilare
perché codesti presìdi non debordino dalle loro funzioni, come, peraltro,
accadde in passato, ma qui mi pare li si voglia murare per consentire a lupi,
volpi e topi di fogna di circolare liberamente). Ne fa testo il temerario
ringhiare di Craxi che minaccia di regolare personalmente i conti con i
magistrati di "mani pulite" che egli, latitante, si permette di chiamare
fuorilegge, non senza redarguire chi in Italia (evidentemente a lui obbligato)
non lo imita. Ne fa testo l'irrequietezza di Bossi, il quale non è un uomo di
stato: ma che ha dimostrato di essere un ottimo cane da tartufi. Ne fa testo il
dott Di Pietro il quale, anziché riprendere il proprio posto in seno ai
"presidi", si difende dai lanciatori di fango, scappando. Ne fa testo la stampa
piuttosto tiepida nello stigmatizzare le piccole e grandi manovre che preludono,
quanto, all'affermazione che la "Bastiglia" è inviolabile. Se sbaglio
correggetemi mi. Pasquale Iacopino Roma il parco del Giglio. Quello
dell'arcipelago toscano non sarà un parco "blindato", "mummificato", dove sarà
vietato pescare, andare in barca, accedere alle riserve naturali e svolgere
attività agricole, come invece hanno scritto gli inviati de "La Repubblica",
negli articoli apparsi il 12 e 13 luglio scorso. Ci dispiace smentirli, ma
nell'arcipelago non sono previsti ulteriori parchi marini e le attività del
tempo libero legate al turismo potranno svolgersi in piena libertà,
regolamentate con giudizio e con equilibrio come in tutti i parchi naturali. In
particolare, nel caso del Giglio, non vi saranno quindi altri vincoli rispetto a
quelli esistenti, ma solo più turismo e ricchezza. Finiamola la di considerare i
parchi un freno allo sviluppo. Le aree protette si integrano perfettamente con
lo sviluppo, quando questo sia naturalmente "sostenibile". E anche "La
Repubblica" ci sembrava fosse su questa posizione. Siate perciò coerenti.
Riccardo Canesi e Piero Baronti al caffè con Prodi. La sera precedente avevo
seguito in televisione la registrazione del suo intervento al congresso
nazionale del Pds e, quindi, domenica mattina (9 luglio novantacinque), durante
la messa delle ore 9:30, non pensavo certo di incontrare il professor Romano
Prodi. Il mio paese, Bovalino, è un piccolo Centro della provincia di Reggio
Calabria travagliato da una molteplicità di problemi (disoccupazione,
criminalità organizzata, ecc) che certamente non poteva costituire per il leader
dell'ulivo un palcoscenico importante. dopo la messa mi sono avvicinato e l'ho
salutato. Mi ha risposto cordialmente e mi ha chiesto di indicargli un'edicola
(si trovava in Calabria in compagnia della moglie per partecipare, in un paese
vicino, alle nozze di una sua parente). L'ho accompagnato di persona e
successivamente siamo andati a bere il caffè in un bar. Non c'erano telecamere e
giornalisti, ma soltanto tante, tante persone comuni che si avvicinavano per
stringergli la mano ed incitarlo a proseguire nel suo progetto: dare all'Italia
un governo stabile, rispettoso delle esigenze del mondo dell'imprenditoria, ma
anche molto attento verso i soggetti che vivono una vita disagiata. "professore
- gli ho chiesto - per lei questo dev essere un periodo molto stressante? "no -
mi ha risposto -, a me piace stare in mezzo alla gente. E poi è utile, poiché
soltanto parlando con le persone comuni si possono capire i loro problemi".
"professore - gli ha chiesto un signore mentre eravamo nel bar -, se vincerà le
elezioni, nel suo governo inserirà tecnici o politici? "guardi, io voglio fare
un governo che duri 5 anni e non due mesi. Pertanto, vanno bene i tecnici a
patto che si sottopongano, attraverso le elezioni, al giudizio politico degli
elettori". Di quell'uomo mi ha colpito il nuovo e diverso approccio alla vita
pubblica, che poggia sulle piccole cose, sul contatto diretto con la gente e,
soprattutto, su un comportamento rispettoso ed attento ai problemi delle persone
più umili. Insomma, un metodo lontano anni luce dalla politica fatta di immagini
studiate nei "particolari", musiche assordanti e promesse ingannevoli che hanno
caratterizzato le ultime elezioni politiche. Giuseppe Iaconis Bovalino (r c)
commento critico sulla guerra tra serbi e bosniaci, decisione di genocidio,
pulizia etnica e nazismo da parte dei serbi aggressori. "tasse più care per
studiare meglio". Il ministro Salvini: si può sforare il tetto del milione e 200
mila lire l'anno. E la pantera torna ad affilare gli artigli. Di Elvira Naselli
Roma - anche quest'anno il governo ha reiterato il decreto che prevede che i
singoli atenei possano sforare il tetto del milione e duecentomila lire previsto
dalla legge come importo massimo per le tasse universitarie. L'anno scorso in
molte città il tetto fu abbondantemente superato. Il caso più eclatante quello
della statale di Milano dove iscriversi costava per i più ricchi oltre due
milioni. Ma i primi dati di quest'anno - precisano al Ministero dell'Università
- per esempio quelli di Perugia e della Federico II di Napoli, suggerirebbero
una tendenza al ribasso. in alcuni casi addirittura dentro il tetto. Ministro
Salvini, non crede che comunque anche un milione e duecentomila lire siano un
bel po' di quattrini? Giorgio Salvini, responsabile del Ministero Per
l'Università E la Ricerca Scientifica, 75 anni ben portati, ha l'aria di chi
deve spiegare per la centesima volta una cosa che per lui dovrebbe essere fin
troppo evidente. "certo - ammette - in un certo senso sono troppi, sono
d'accordo, ma non pensate che l'università si basi su questi soldi per vivere:
ogni studente costa molto di più allo stato, tra i dieci e i venti milioni
all'anno. Il criterio è di far pagare di più a chi più guadagna in modo da poter
utilizzare il denaro per far studiare senza problemi i meno abbienti e i
meritevoli, aumentando per esempio le borse di studio". Ma non le pare che
alcuni atenei siano andati ben oltre il tetto del milione e duecentomila lire?
non c'è il rischio di discriminazioni? "sono d'accordo, bisogna stare attenti
che non ci siano abusi e che non si profitti del denaro in più per iniziative
che non siano per gli studenti. Il ministero sta facendo una verifica".
L'aumento delle tasse va di pari passo con un effettivo miglioramento della
qualità? "credo si cominci a vedere qualche risultato ma non posso garantirlo.
Riparliamone tra un anno, direi". Tasse più alte per i più ricchi: avete pensato
all'evasione fiscale? "voglio procedere come se i mascalzoni fossero pochi".
Ministro, prevede che la pantera si arrabbi? Da più parti cominciano ad arrivare
i mugugni degli studenti. "la pantera ha il diritto di essere dura ma deve
essere anche responsabile. Io sono disposto a incontrare gli studenti e a
parlare con loro perché sono sicuro che facciamo degli errori e discuterne ne è
bene. non sono a disposizione invece per gli improperi". Al Sud le università in
media costano molto meno che al Nord: ci saranno atenei a diverse velocità,
secondo lei? Correremo il rischio che una laurea in fisica a Catania valga meno
che quella al politecnico di Milano? "ah, lei dice Catania e io penso a
Maiorana. No, direi che tra Nord e Sud non c'è una differenza culturale. Ci
sono, invece, ed è un problema grave e che mi tormenta, enormi differenze
economiche, con una disoccupazione che nel Meridione è altissima. Al sud
l'università costa meno e non credo possa costare di più: certo, può essere
peggiore la qualità dei servizi - almeno in alcuni campi - ma non quella degli
insegnanti. Il problema è che noi siamo un paese povero, con un debito pubblico
spaventoso e che mentre la Francia destina il 2 per cento del pil per la ricerca
e la Germania tra il 2,3 e il 2,5 noi siamo solo all'1,4. Se avessimo più soldi
le università non sarebbero così scalcinate". Il ministro dell'università e
della ricerca scientifica parla delle prospettive di aumento, crescita delle
tasse universitarie, tasse d'iscrizione per finanziare il miglioramento
didattico universitario giurisprudenza medicina. Fregene, la tragedia in piscina
il dolore e le accuse della madre. "gli stabilimenti, solo macchine per fare
soldi" dice Carolyn Christov Bakargev, giornalista e critica. "ma perché nessuno
le ha viste? La morte della bimba e della baby sitter polacca: aperta
un'inchiesta per omicidio colposo. di Massimo Lugli Roma - parla piangendo. È
una madre che ha perso la figlia di 4 anni, annegata in una piscina insieme alla
sua baby sitter: "ha avuto una vita bellissima, è stata molto amata, è stata un
dono meraviglioso ma è durata così poco ... Una donna che racconta sé stessa e
il suo dramma con una forza incrollabile, con una dignità che spezza il cuore.
Carolyn Christov Bakargiev siede sul divano bianco del suo appartamento di
Piazza del Monte di Pietà. Occhiali tondi, piedi nudi. Anche l'accappatoio di
spugna che indossa è bianco, così come l'unico quadro moderno, un Mauri che
ricorda uno schermo televisivo appeso a una parete. Libri e cataloghi d'arte
dappertutto. Dalle altre stanze, la voce di Lucia, 10 anni, la sorellina di
Sofia. "certo che ha capito cos'è successo. Anzi, una sua amichetta le ha detto
di essere stata lei ad avvertire il bagnino. Quindi non è vero che se ne sono
accorti loro". Un particolare, questo, che potrebbe avere un peso non
indifferente nell'inchiesta per omicidio colposo (contro ignoti) aperta dal pm
Delia Cardia. E per oggi, forse, un nuovo spiraglio sulla tragedia di Fregene, i
risultati dell'autopsia che verrà effettuata al "Gemelli" dal medico legale,
Dalila Ranalletta. Cesare Pietroiusti, il padre di Sofia, è un uomo alto,
snello, scuro, un pò mediorientale nei lineamenti. Ha quarant'anni ma sembra un
ragazzo, nonostante il viso solcato e i cerchi neri attorno agli occhi. Apre la
porta, stringe la mano e scompare. Resta Carolyn. È una nostra collega, ha
iniziato a scrivere per "reporter", dieci anni fa, collabora a "Flash Art" e il
"Sole 24 Ore" ma non è per questo che accetta di incontrare il cronista. Alle
spalle ha una vita movimentata, quasi avventurosa: il padre medico bulgaro sposa
una piemontese ma per motivi burocratici non può esercitare in Italia. Così un
bel giorno butta in aria una moneta: testa andiamo a vivere in Brasile, croce in
Usa. Viene croce e Carolyn nascerà nel New Jersey. Giovanissima, s'innamora di
un matematico e lo segue in Italia. Dura 6 mesi. "io ero troppo giovane, lui
troppo intelligente, troppo paterno, troppo tutto". Lavora sodo, si fa strada
nel mondo dell'arte e nel giornalismo, organizza convegni, incontri, mostre,
nell'indifferenza generale. "e questo è uno dei motivi per cui desidero parlare
con voi. Perché mi è successa una cosa personale, una cosa terribile e sono
finita in prima pagina. E tutto il Lavoro che ho fatto, non solo io ma tanti
altri nel nostro campo, va sempre sotto silenzio, non si trova nemmeno un
trafiletto. Mi ricorda Turcato, ormai vecchio. Un uomo meraviglioso, mi ha
insegnato tante cose sul colore. Tutti si sono accorti di lui solo quando è
morto". Poi l'incontro con Cesare "lui non è un artista molto noto come avete
scritto. È bravissimo ma non è molto conosciuto". Il matrimonio. "così bella.
Così vivace. Così amata. Ci ha portato tanta gioia. E adesso siamo di nuovo in
tre, come prima. No, non mi dispiace tanto per lei, che adesso non c'è più e non
sente niente. È morta tra le braccia della sua tata che amava così tanto. Vorrei
che fossero sepolte assieme, Sofia e Margherita. La chiamavamo così. Ma lei deve
tornare a casa sua, in Polonia". È Margherita o meglio Malgorzata Dworak, 24
anni, il secondo motivo di questa intervista così dolorosa, che paralizza sul
divano il cronista e il critico d'arte Ludovico Pratesi, amico da anni della
coppia. "veniva in Italia per fare un pò di soldi e mandarli alla sua famiglia a
Cracovia. Una ragazza meravigliosa. Andava spesso con le bimbe in piscina e io
mi sentivo tranquilla, così non le accompagnavo. Restavo a lavorare e adesso,
per questo, mi sento in colpa. Margherita non sapeva nuotare e io credo che,
forse, la bimba è caduta in acqua e lei si è buttata lo stesso per salvarla,
tanto l'amava". "a volte Sofia voleva fare il bagno nella piscina dei grandi e
la baby sitter la teneva nell'acqua bassa dove si tocca. Sì, può essere che
Margherita abbia avuto un malore ma perché nessuno le ha viste? Comunque se mai
ci sarà una causa e un risarcimento non voglio una lira per me, darò tutto
all'ospedale pediatrico di Cracovia. "povera Margherita. Sono morte abbracciate
e io sono sicura che mia figlia è morta felice, stretta alla sua tata, senza
soffrire e senza paura". Il terzo motivo per cui il cronista è qui, davanti a
questa donna che affronta con tanto eroismo la prova più atroce che possa
toccare a un essere umano è lo stabilimento "miraggio", teatro della tragedia.
non lancia accuse, non chiede processi, Carolyn. Espone solo i fatti. "gli
stabilimenti non sono servizi. sono macchine per fare soldi. non ci sono le
sedie alte, per tenere d'occhio le piscine. I Bagnini, spesso, sono più occupati
a controllare i biglietti e gli abbonamenti che a vigilare sulla sicurezza di
chi nuota. Io non parlo per quel bagnino in particolare ma in genere è così".
Fruga in una scatola piena di fotografie, Carolyn, sfoglia a occhi asciutti le
foto della figlioletta morta. "è come quando fai una mostra, poi si cerca una
bella immagine per il catalogo. Il funerale lo faremo a San Carlo Dei Catinari,
dove c'è quella bella cappella di Antonio Gherardi. Noi non andavamo troppo in
chiesa ma Sofia è stata battezzata e mi sembra giusto così. Vorrei quel
sacerdote di Fregene, ci ho parlato per poco tempo ma è riuscito a dirmi delle
cose bellissime, profonde. Cos'altro le devo dire? Cerchi di non fare un pezzo
troppo strappalacrime, se può". L'inchiesta giudiziaria sulla morte della
bambina e della baby sitter polacca annegate nella piscina dello stabilimento
balneare "miraggio". Il primo presidente della corte di cassazione: "per fortuna
c'è il capo dello stato". Pecorella: "appare inspiegabile quali possano essere
le ragioni di incostituzionalità". Ciampi boccia legge inappellabilità, "è
palesemente incostituzionale". Le modifiche "generano una mutazione delle
funzioni di corte di cassazione da giudice di legittimità a giudice di merito" e
creano "asimmetrie tra accusa e difesa". Roma - il Presidente Della Repubblica,
Carlo Azeglio Ciampi, ha chiesto alle Camere - a norma dell'articolo 74, primo
comma, della costituzione - una nuova deliberazione in ordine alla legge:
"modifiche al codice di procedura penale, in materia di inappellabilità delle
sentenze di proscioglimento". Lo rende noto un comunicato del Quirinale. Le
modifiche introdotte dalla legge sulla inappellabilità "generano un'evidente
mutazione delle funzioni di corte di Cassazione, da giudice di legittimità a
giudice di merito, in palese contrasto con quanto stabilito dall'art. 111 della
costituzione", ha scritto Ciampi nel messaggio alle Camere con il quale ha
rinviato la legge sulla inappellabilità. Inoltre la legge approvata, ha rilevato
ancora il presidente della repubblica, crea "delle asimmetrie tra accusa e
difesa" e le posizioni delle parti nel processo assumono "una condizione di
disparità che supera quella compatibile con la diversità delle funzioni svolte
dalle parti stesse nel processo". Nel messaggio del presidente Ciampi si
sottolinea anche che vi è disparità anche tra l'imputato e la parte lesa, cioè
"la vittima del reato costituitosi parte civile" che è a tutti gli effetti
"parte del processo". La Legge, rileva ancora il presidente, "provocherà un
insostenibile aggravio di lavoro con allungamento certo dei tempi del processo".
E infine vi è rischio che la legge sull'inappellabilità possa recare "un vulnus
al precetto costituzionale del buon andamento dell'amministrazione applicabile,
secondo la giurisprudenza della corte costituzionale, anche agli organi
dell'amministrazione della giustizia". Il padre della legge, approvata
definitivamente il 12 gennaio, il presidente della commissione giustizia della
Camera, Gaetano Pecorella, ha commentato che "appare inspiegabile quali possano
essere le ragioni di incostituzionalità". "ovviamente - ha aggiunto Pecorella -
bisognerà leggere le motivazioni, ma si può già dire da subito, però, che i
precedenti della corte costituzionale in materia di parità tra accusa e difesa,
rispetto al diritto di impugnare, escludono radicalmente la violazione del
principio di uguaglianza". Anche secondo l'associazione nazionale magistrati,
"bisogna leggere le motivazioni del rinvio", ma "già ora si può dire che le
preoccupazioni manifestate da noi, insieme alla gran parte della cultura
giuridica, erano fondate". Il presidente dell'Anm, Ciro Riviezzo, commenta così
la decisione di Carlo Azeglio Ciampi di rinviare alle Camere la legge
sull'inappellabilità. "vedremo - aggiunge Ciro Riviezzo, presidente del
sindacato delle toghe - su quali aspetti della riforma il capo dello stato ha
puntato la sua attenzione". Lapidario ma significativo il commento del primo
presidente della suprema corte di Cassazione, Nicola Marvulli: "per fortuna, la
magistratura ha un presidente della repubblica come Carlo Azeglio Ciampi". Ha
espresso soddisfazione il vice presidente del consiglio superiore della
magistratura, Virginio Rognoni: "il rinvio della cosiddetta Pecorella alle
Camere, per una nuova deliberazione, decisa dal capo dello stato, è motivo di
viva soddisfazione, visto il parere assai critico, anche sotto il profilo della
conformità alla costituzione, che il c s m aveva espresso sulla nuova
normativa", ha detto. L'auspicio del segretario Ds, Piero Fassino, è che "almeno
per una volta il governo sia capace di ascoltare il presidente della
repubblica". Il leader della quercia commenta la decisione di Ciampi come "una
buona notizia, visto che erano evidenti i profili di incostituzionalità di
questa legge, che se fosse stata promulgata nel testo attuale, avrebbe
ulteriormente dissestato l'amministrazione della giustizia, reso più lunghi e
intensi i tempi dei processi e acuito ancora di più la crisi della giustizia".
Parte martedì il corso "missioni umane nello spazio" con l'astronauta italiano,
il primo passo del corso che sarà inaugurato alla sapienza. Con Vittori laurea
in astronautica. "una scommessa per i ragazzi", di Elena Gianturco. La partenza
della missione Marco Polo. Roma - potrebbe diventare la Houston italiana.
L'ambizioso progetto partirà martedì prossimo con il corso "missioni umane nello
spazio", il primo del genere in Europa, che sarà tenuto dall'astronauta Roberto
Vittori, presso la "scuola di ingegneria aerospaziale" dell'università La
Sapienza e verrà istituzionalizzato con la laurea in astronautica già dal
prossimo anno accademico. "la mia laurea in astronautica è presa sul campo -
commenta il colonnello Vittori - ma i giovani che iniziano a lavorare per le
agenzie spaziali hanno normalmente bisogno di altri due, tre anni per imparare
il mestiere. Se fosse istituita la laurea in astronautica i ragazzi sarebbero
pronti per operare". La Scuola, oltre alle lauree in ingegneria astronautica che
già conferisce, è pronta infatti per l'attivazione del corso di laurea in
sinergia con la facoltà di medicina e con il supporto dell'aeronautica militare,
in modo da preparare una nuova figura, quella del tecnico astronauta, da
affiancare a quella di pilota astronauta. "il tecnico astronauta - spiega
Vittori - sarà una figura con conoscenze variegate di tipo tecnico
ingegneristico, medico e operativo". La sapienza vanterebbe così, se il prossimo
febbraio il senato accademico darà parere positivo, la prima facoltà europea a
preparare degli astronauti. un'idea che Vittori, disposto a dedicarsi alla
docenza fino al prossimo "invito" sullo shuttle, non esita a definire
coraggiosa: "perché lo spazio deve essere concepito come luogo di lavoro. Io
sono stato fortunato, ma con determinazione, impegno e la possibilità offerta
dall'università, che spero si concretizzi, diventare astronauta è un obiettivo
che può essere conseguito da tutti". Fino ad oggi in Europa esiste un solo
centro di addestramento Esa (Agenzia Spaziale Europea), a Colonia, "che però non
è fornito di laboratori - sottolinea Filippo Graziani, preside della scuola di
ingegneria aerospaziale de La Sapienza - gli astronauti devono poi concludere la
preparazione a Houston o Mosca. Se il corso di laurea verrà istituito, i nostri
studenti potranno invece usufruire dei laboratori dell'aeronautica di Pratica di
Mare e naturalmente Vittori sarà uno dei docenti". Gli stessi laboratori saranno
visitati, con stage di una giornata, anche dai 70 studenti iscritti al corso
trimestrale "missioni umane nello spazio" per il quale lo stesso astronauta ha
ideato un'immagine simbolo: una studentessa che indossa la tuta da lui usata
nelle missioni spaziali. "gli italiani possono ricoprire un importantissimo
ruolo nelle applicazioni spaziali per cultura, creatività, inventiva e
adattabilità", spiega Vittori, "nel corso cercherò di illustrare una missione
spaziale attraverso la mia personale esperienza sullo shuttle, sulla navicella
Soyuz e la Iss (Stazione Spaziale Internazionale). E presentare alcuni
sviluppatori tecnologici: lo Spem, per il lancio d'alta quota, il rilevatore dei
battiti cardiaci a distanza e il naso elettronico. È nell'università e ancor
prima, nella scuola, che va stimolata la curiosità. A questo scopo il prossimo
24 gennaio nel tempio di Adriano, a Roma, si terrà un'iniziativa simbolica
indirizzata ai ragazzi delle superiori, sul tema" spazio al tuo futuro "". La
solita storia della terra piatta. Della sfericità del nostro pianeta si parlava
fin dai tempi di Aristotele. E le mappe medioevali non avevano funzioni
geografiche bensì simboliche. Sabato scorso, lo speciale superquark di Piero
Angela sul viaggio di Cristoforo Colombo è stato come al solito avvincente e ben
documentato. Siccome molta gente pensa ancora che Colombo sostenesse che la
terra è tonda mentre tutti i sapienti del tempo la ritenevano ancora piatta,
giustamente Angela, nel dialogo con un consulente scientifico, ha spiegato che
di una terra tonda si parlava sin dai tempi di Aristotele e che nel terzo secolo
avanti Cristo Eratostene era riuscito persino a calcolare con stupefacente
approssimazione la lunghezza dell'equatore. Salvo che subito dopo i due
dialoganti hanno osservato che erano state perdute nel medioevo, tanto che le
mappe dell'epoca rappresentavano la terra come un disco. non c'è da
scandalizzarsi per questa imprecisione. Jeffrey Burton Russell nel suo Inventing
The Flat Earth (New York, 1991) ha mostrato come si ritrovi anche in serissime
storie della scienza e cita testi illustri in cui si ripete ancora oggi che le
mappe di Tolomeo furono dimenticate in Occidente per mille anni, che la chiesa
medievale insegnava che la terra era un disco piatto con Gerusalemme al centro e
che dal quattordicesimo secolo si era perduta la nozione della rotondità del
globo. Ma allora chi aveva detto sia a Colombo che ai suoi avversari che la
terra era sferica? L'equivoco nasce dal fatto che, almeno sino a Copernico, sia
il mondo greco che quello cristiano avevano ritenuto che la terra fosse
immobile. Ma immobile non voleva dire piatta. Burton ha spiegato che il pensiero
laico ottocentesco, per sostenere il darwinismo contro il fondamentalismo
religioso, voleva dimostrare che, come la chiesa si era sbagliata non solo sul
geocentrismo ma anche sulla sfericità, così si stava sbagliando
sull'evoluzionismo. E si era tratto il massimo profitto da due autori cristiani
(Lattanzio nel IV secolo e il bizantino Cosma Indicopleuste nel VI) i quali,
siccome un passo della bibbia descriveva la terra in forma di tabernacolo,
polemizzavano con le teorie pagane sulla rotondità della terra e la
rappresentavano in forma quadrangolare. Ma Cosma, che aveva scritto in greco,
era rimasto ignoto al medioevo occidentale e Lattanzio non era stato preso
troppo sul serio neppure da Sant'Agostino. Agostino si era limitato a dire che
naturalmente la bibbia parla per metafore, che forse la terra era davvero
sferica, ma siccome non è conoscendo la forma della terra che ci si salva
l'anima, la questione gli appariva di scarso interesse. Che la terra fosse
sferica lo sapevano non solo il geocentrico Tolomeo (che aveva diviso questa
sfera in trecentosessanta gradi di meridiano) ed Eratostene, ma persino
Pitagora, Parmenide, Eudosso, Platone, Aristotele, Euclide, Aristarco, Archimede
- e gli unici a non credervi erano stati solo Leucippo e Democrito. Quanto al
medioevo, nel vii secolo Isidoro di Siviglia (autorità indiscutibile per tutti i
secoli seguenti) aveva calcolato la lunghezza equatoriale in 80 mila stadi.
Poteva pensare che la terra fosse piatta? Dante entra nell'imbuto infernale ed
esce dall'altra parte vedendo stelle sconosciute ai piedi della montagna del
purgatorio: Quindi sapeva benissimo che la terra era sferica. Ma della stessa
opinione erano stati Origene e Ambrogio, e poi Alberto Magno e Tommaso D'Aquino,
Ruggiero Bacone, Giovanni Di Sacrobosco, Pietro D'Ailly, Egidio Romano, Nicola
Di Oresme o Giovanni Buridano, tanto per citarne alcuni. Che poi queste cose le
sapessero i dotti e i semplici no, guardate che in molte parti del globo c'è
ancora oggi gente che in materia ha idee confuse. Ma come è accaduto, si dirà,
che tutte le rappresentazioni medievali mostrassero la terra piatta? Anzitutto
quelle mappe non avevano funzioni geografiche bensì simboliche (con Gerusalemme
al centro) e poi non rappresentavano la terra ma le terre note. E facevano la
stessa cosa che fanno oggi i nostri atlanti, che ci vogliono dire quanto Roma
disti da Gerusalemme o da Atene, e se devono rappresentare l'Europa lo fanno su
un foglio a due dimensioni. Se un nostro atlante cadesse tra mille anni tra le
mani di un visitatore alieno, costui potrebbe credere che anche noi ritenevamo
che la terra fosse piatta. Quale era allora la materia del contendere ai tempi
di Colombo? Era che - come ha mostrato bene la trasmissione di Angela - i suoi
avversari avevano fatto calcoli più precisi dei suoi, ritenevano che la sfera
terrestre fosse più ampia di quanto il genovese sosteneva, e quindi fosse
pazzesco tentare di raggiungere il levante per la via del ponente. Naturalmente
né Colombo né i suoi nemici sospettavano che tra l'Europa e l'Asia ci stesse un
altro continente. La scoperta dell'America è un caso tipico di serendipità, dove
si va in cerca di una cosa e se ne trova un'altra. Ma per il resto i buoni
medievali ne sapevano tanto quanto Colombo. Salvo che lui, a differenza di
Agostino, era disposto a far carte false e a giocarsi l'anima pur di partire.
C'è un tesoro avvelenato che giace sul fondo dei canali di Venezia, i quali
risultano più inquinati persino di quelli della vicina zona industriale di Porto
Marghera. È un "tesoro" tossico fatto di tonnellate di piombo, di zinco, di
idrocarburi, e persino di arsenico e di pesticidi, che si sono depositati nel
corso degli anni. La conferma di un sospetto che alcuni Veneziani avevano da
tempo è venuta da uno studio del Consiglio Nazionale delle Ricerche e della
direzione ambiente del comune, i cui tecnici per dieci anni, dal 1994 al 2004,
hanno scavato, analizzato e classificato i fanghi dei numerosi rii, grandi e
piccoli, che attraversano il centro storico. Gli esperti del gruppo "Insula",
che si occupa della sistemazione dei canali Veneziani attraverso un "progetto
integrato rii" confezionato d'intesa tra il comune, la regione e il Ministero
dell'Ambiente, hanno scavato, sino alla fine dell'anno scorso, 295mila metri
cubi di sedimenti, pari all'87 per cento del totale, e vi hanno trovato la
presenza di ben 11 veleni diversi: 8.737 chili di nichel, 7.496 di cromo, 4.040
di arsenico, 1.606 di cadmio. E poi, 900 tonnellate di mercurio, 709 di
idrocarburi, 216 di zinco, 145 di policlorobifenili, 59 di rame, 54 di piombo e
26 di pesticidi. Un disastro ambientale. Ma le sorprese non finiscono qui.
Perché, secondo i curatori dell'indagine, Roberto Zonta del Cnr e Mario
Scattolin del comune, l'avvelenamento dei canali Veneziani non deriverebbe tanto
dagli scarichi delle industrie di Porto Marghera, come si potrebbe pensare,
quanto da un inquinamento di tipo "urbano" del tutto simile a quello di altre
città europee dotate di canali, come Amsterdam e Stoccolma e dal fatto che la
struttura urbana della città tende, anche con l'aiuto dell'acqua salmastra, a
facilitare l'accumulo dei sedimenti su una superficie sostanzialmente limitata
qual'è quella del fondo dei rii, che rappresenta appena il dieci per cento
dell'estensione totale della città. Per strano che possa apparire, l'accumulo di
veleni deriverebbe quindi, secondo gli esperti, da una serie di fattori: i
Tecnici dunque, che promettono di togliere "tutti i veleni restanti" con la
prosecuzione dello scavo dei rii, molti dei quali non venivano ripuliti da
trent'anni, assolvono le industrie di Porto Marghera e si mostrano ottimisti per
il futuro. Perché, spiegano, gli studi sui sedimenti riguardano ormai il
passato, mentre oggi l'inquinamento "è inferiore a quello di trenta anni fa".
Infatti non c'è più il carbone e non c'è più il gasolio, i motori sono più
efficienti, le benzine senza piombo, gli antivegetativi meno dannosi, i
detersivi quasi tutti biodegradabili e in molte zone della città si stanno
installando delle fosse settiche. Sembra ancora lontano, comunque, il giorno in
cui si potrà tornare a fare il bagno nei canali come quarant'anni fa, quando
c'era persino una piscina con l'acqua di laguna sulla riva delle zattere e
impavidi nuotatori attraversavano il bacino con bracciate possenti, dal lido
fino a San Marco, sulle orme di lord Byron. in media 230 mila euro per
mantenerlo fino a 24 anni. E al crescere del reddito il conto sale. Lo rivela la
ricerca di un gruppo di studiosi di Firenze. Piena di sorprese. "cari bambini
...Si fa presto a dirlo, ma quanto esattamente sono "cari" i bambini? Quanto
costa mantenere un figlio, dall'acquisto dei primi pannolini fino alla laurea?
Beh, se state programmando di mettere al mondo un erede, preparatevi a investire
nella nuova avventura una cifra vicino a 210 mila euro, che salgono a 230 mila
se dovrete affidarvi alla baby sitter. Una spesa media, per una famiglia
dell'Italia centrale che guadagna 3.500 euro netti al mese. Naturalmente il
conto sale con l'aumentare del reddito. Famiglia del Nord con entrate nette per
5.200 euro? Almeno 300 mila euro di spesa per tirar su un figlio fino a 24 anni
d'età. senza contare rette di università o il mantenimento fuori sede. Cifre
impressionanti, nate da un'indagine lunga e affidabile: grazie a una separazione
mal digerita, a un professore di fisica e a una battaglia civile. Le stime sul
costo del mantenimento di un figlio che Panorama pubblica in queste pagine sono
il frutto del lavoro di Marino Maglietta, 64 anni, docente di fisica
all'università di Firenze, due figli. Dopo la separazione e la scoperta dei
limiti della legge sull'affidamento dei minorenni, nel 1993 Maglietta fondò
l'associazione Crescere Insieme. Obiettivo: modificare la normativa e introdurre
in Italia l'affidamento condiviso, in modo che entrambi i genitori, pur
separati, restino responsabili della cura e dell'educazione dei figli, anche se
con tempi e compiti diversi: proprio nel prossimo mese di marzo la sua proposta
di legge arriverà finalmente alla Camera. Ma in questo progetto diventa
fondamentale stabilire quanto costa davvero crescere un bambino: una richiesta
avanzata anche dai magistrati, che devono quantificare il contributo dei
genitori al mantenimento dei figli. E un'esigenza sentita da tutti quelli che
lavorano alla costruzione di accordi tra ex coniugi (mediatori, avvocati, i
genitori stessi) ai quali serve un punto di riferimento oggettivo e uniforme.
Maglietta si mette al lavoro nel 2000 coinvolgendo colleghi della facoltà di
statistica dell'università di Firenze e la Regione Toscana, che finanzia il
progetto. Il team elabora i risultati dell'indagine Istat sulle spese degli
italiani, che coinvolge 40 mila famiglie. Aggiunge una prova sul campo su un
altro campione di 3 mila famiglie. Confronta le proprie con analoghe tabelle
compilate in Germania, Svizzera, Danimarca. Applica vari correttivi statistici.
E alla fine mette a punto un sistema basato su dati oggettivi che permette di
stabilire il costo mensile del mantenimento di un figlio considerando età,
reddito dei genitori, zona di residenza, numero di eventuali fratelli. Per
esempio, per mantenere un bambino di 3 anni, una famiglia del Centro Italia che
guadagna 3.500 euro netti deve spendere circa 580 euro al mese (baby sitter
esclusa). La voce più pesante tra le spese dirette è l'alimentazione, mentre tra
i costi indiretti al primo posto c'è la casa, che si presume debba essere più
grande per ospitare il nuovo membro della famiglia. Poi se c'è bisogno della
baby sitter, il conto sale di circa 130 euro al mese. E ovviamente, quando il
figlio cresce, anche la spesa di mantenimento aumenta: a 16 anni il conto
mensile è di 200 euro in più rispetto a un bimbo di 3 anni. tra le spese che
crescono di più, istruzione, svaghi, vacanze. Le differenze tra Nord e Sud sono
tutto sommato limitate: un figlio cresciuto al Nord costa mediamente appena il 6
per cento in più rispetto al Mezzogiorno. Ma va ricordato che le spese
considerate nell'indagine sono quelle comuni a tutte le famiglie italiane. Non
tengono conto per esempio della mancanza cronica di posti negli asili nido
pubblici o della distanza dei nonni nelle grandi città: tutti fattori che fanno
impennare la bolletta figlio nelle metropoli. In particolare al Nord.
Naturalmente con l'aumentare del reddito familiare cresce la spesa per i figli,
ma cambia di parecchio la sua composizione. Si spende solo un pò di più per dare
da mangiare al bambino, mentre salgono rapidamente i costi dei trasporti, delle
vacanze, dell'istruzione. Una famiglia che porta a casa 2 mila euro netti di
stipendio spende in svaghi e vacanze per il figlio di 9 anni circa 60 euro al
mese. Un'analoga famiglia che guadagna più del doppio (5.200 euro) ne spende
oltre 150 fin qui la fotografia, anzi il conto, di quanto sono cari i bambini.
Ma i genitori italiani hanno modificato nel tempo la spesa verso i loro figli?
Secondo Enrico Finzi, sociologo e presidente della società Astra, è così. E per
almeno cinque buone ragioni: "i bambini sono sempre meno. Ed essendo una risorsa
scarsa i genitori vi investono di più. Poi aggiungete il senso di colpa: in un
mondo dove si ripete che è bene vivere con i figli ma non ce la si fa perché si
lavora tanto, la spesa per i bambini diventa riparatoria. Ancora e: siamo in una
cultura del nuovo, l'usato non esiste più, non si riciclano le cose dei fratelli
e dei cugini, che spesso non esistono neppure". Altri due elementi giocano a
favore del dare troppo ai figli: il crescente conformismo sociale, che obbliga i
figli e i genitori a comprare "quello che hanno anche gli altri". E il potere
contrattuale più forte dei ragazzini: non solo godono di una situazione di
monopolio (spesso sono figli unici), ma hanno anche un livello di competenze
specifiche (videogiochi, telefonini) che i genitori non riescono a controllare.
Quindi tenete duro, non spaventatevi, possibilmente non fermatevi a un figlio:
il secondo, come provano le tabelle del professor Maglietta, costa il 30 per
cento in meno del primo. E ricordatevi vi di quello che diceva Winston
Churchill: "non c'è per nessuna comunità investimento migliore del metter latte
dentro ai bambini". Un italiano vero. da vent'anni sapevo che, un giorno, avrei
dovuto scrivere quest'articolo. Avrei preferito aspettare altri vent'anni: ma
sono qui. Sto scrivendo in fretta, perché non mi è mai passato per la testa di
preparare un "coccodrillo" su Montanelli. Se l'avesse saputo, la cosa l'avrebbe
divertito moltissimo, e io non volevo dargli questa soddisfazione. A pensarci
bene, non ho mai scritto niente su Montanelli, da quando lo conosco. Lo faccio
adesso, alle otto di sera di una domenica d'estate, su un tavolo bianco di
fronte al mare. Lo faccio volentieri. I giornalisti sono infatti come i medici e
i pompieri: darsi da fare è un buon modo per rimandare il dolore. Ricordo il
nostro primo incontro, vent'anni fa, nella direzione del "giornale", al terzo
piano di Via Gaetano Negri. Montanelli aveva letto alcuni corsivi che pubblicavo
da studente, e aveva chiesto di conoscermi. Mi ha detto subito che se avevo
scritto per due anni un articolo alla settimana su Crema, scrivere del mondo
sarebbe stato uno scherzo: in fondo, c'erano più argomenti. Ricordo quando gli
ho portato il primo articolo: ha tolto cinquanta parole e l'articolo ha preso il
volo. È stata la prima di molte lezioni simili. Montanelli è stato il maestro
delle parole da non usare, dei libri da non scrivere, dei commenti crudeli da
non fare, della gente da non frequentare, delle tentazioni cui resistere. Era
uno stoico pratico. Mi piaceva, ma - di nuovo - non potevo dirglielo. Volevo
dimostrargli che i lombardi sanno essere poco sentimentali, proprio come i
toscani. non ci sono riuscito, ma non fa niente. Adesso che ci penso: anche lui
era un pò sentimentale. Come gli inglesi e i gatti, non voleva darlo a vedere:
ma so che amava teneramente Marisa Rivolta, la sua compagna d'autunno; e aveva
pianto per Egisto Corradi e tutti gli amici che gli morivano intorno, e lo
facevano arrabbiare, perché lo lasciavano solo come un monumento. L'ho visto
appassionarsi in difesa della sua assistente di sempre, Iside Frigerio, con cui
per decenni ha condotto una battaglia silenziosa: gareggiavano a chi riusciva a
mostrare più durezza scabra. È finita in parità. Perché, io lo so, si stimavano
e si volevano bene. Ecco: se Montanelli sapesse che gli ho dato del
sentimentale, si arrabbierebbe. Quindi, devo continuare. non era solo
sentimentale, Indro: era buono. Spesso, negli ultimi anni, scoprivo gente che
aveva aiutato, incoraggiato, ricordato quando non se la ricordava più nessuno.
Era sinceramente preoccupato che dall'avventura - e dallo spettacolare naufragio
- della "voce" (1994) qualcuno dei suoi ragazzi affogasse (professionalmente).
Per questo, ogni volta che andavamo a mangiare insieme - o meglio: io mangiavo,
lui testava piccoli campioni alimentari - gli ricordavo che quella della "voce",
per tutti noi, era una medaglia al valore. La medaglia di una battaglia perduta,
ancora quindi più cara. Questo, devo dire, gli piaceva. Gli piacevano molte
altre cose. Dare ordini, per esempio, sapendo di non essere obbedito. Il più
grande giornalista che io abbia conosciuto è stato il capo più inefficiente che
io abbia mai visto all'opera. Aveva troppa stima dell'indipendenza di giudizio e
dell'iniziativa individuale, per essere un buon caposquadra. da "Repubblica, 4
gennaio 2002. Buon compleanno professore fenomenologia di Umberto Eco. Compie
gli anni l'autore più famoso al mondo dal libro su Mike al successo del "nome
della rosa" di Stefano Bartezzaghi. Oggi può capitare di incontrarlo in una
libreria antiquaria, possibilmente in un interno, alla caccia di uno dei
pochissimi Athanasius Kircher che mancano alla sua stravagante collezione di
libri antichi. Oppure in una manifestazione pubblica, come la tavola rotonda sui
giochi letterari che si terrà al Piccolo di Milano il 21 gennaio, e in cui si
confronterà con vari scrittori francesi e con Douglas Hofstadter, il geniale
filosofo americano di Goedel, Escher, Bach. Ma non sono vezzi da intellettuale
affermato. Per Umberto Eco sentirsi a proprio agio nelle situazioni culturali
più variegate e vivaci è un'abitudine antica. Dai suoi esordi negli anni
cinquanta Eco è un intellettuale - puzzle: nessuna tessera, da sola, lo
definisce. I suoi rimbalzi dall'erudizione alla vita quotidiana sono diventati
in certi casi proverbiali: dal medioevo a Rita Pavone, da Mike Bongiorno a James
Joyce, e, più recentemente, dall'informatica alla bibliofilia. È per questo che
l'augusto compleanno del professore (settant anni!) sorprende tutti: perché
tutti vedono in Eco un'intelligenza irrequieta e un'impazienza nei confronti di
istituzioni e cariche onorifiche che sono meno consuete nei suoi coetanei.
Certo, alcune tessere dell'Eco - puzzle hanno una rilevanza maggiore di altre.
fra le prime cose che vanno dette di Eco è che si tratta di un semiologo. La
semiotica studia i modi in cui funzionano i segni e i modi in cui le persone
comunicano fra di loro. Per una serie di ragioni anche generazionali, alla fine
degli anni cinquanta Eco si è trovato nella posizione migliore per capire che al
dibattito italiano mancavano gli strumenti analitici per cogliere gli effetti
culturali e sociali del boom economico imminente. Con un lavoro su più piani -
come teorico e come autore televisivo, come giornalista e come consulente
editoriale - ha portato in Italia quel che in Italia non c'era ancora: i primi
vagiti dello strutturalismo e poi i fondamenti della nuova scienza semiologica,
fino a imporre la significazione e la comunicazione come gli argomenti centrali
della fine del novecento. Lo spettro di Marley Marley. prima di tutto, era
morto. Niente dubbio su questo. Il registro mortuario portava le firme del
prete, del chierico, dell'appaltatore delle pompe funebri e della persona che
aveva guidato il mortoro. Scrooge vi aveva apposto la sua: e il nome di Scrooge,
su qualunque fogliaccio fosse scritto, valeva tant oro. Il vecchio Marley era
proprio morto per quanto è morto, come diciamo noi, un chiodo di porta. non
voglio mica dare ad intendere che io sappia molto bene che cosa ci sia di morto
in un chiodo di porta. per conto mio, sarei stato disposto a pensare che il
pezzo più morto di tutta la ferrareccia fosse un chiodo di cataletto. Ma poiché
la saggezza dei nostri nonni sfolgora nelle similitudini, non io vi toccherò con
sacrilega mano; se no, il paese è bell'e ito. Lasciatemi mi dunque ripetere,
solennemente, che Marley era morto com'è morto un chiodo di porta. Sapeva
Scrooge di questa morte? Come avrebbe fatto a non saperlo? Scrooge e il morto
erano stati soci per non so quanti anni. Scrooge era il suo unico esecutore
testamentario, unico amministratore, unico procuratore, unico legatario
universale, unico amico, unico guidatore del mortoro. Anzi il nostro Scrooge,
che per verità il triste evento non aveva fatto terribilmente spasimare, si
mostrò sottile uomo d'affari il giorno stesso dei funerali e lo solennizzò con
un negozio co fiocchi. Il ricordo dei funerali mi fa tornare al punto di
partenza. Non c'è dunque dubbio che Marley era morto. Questo mettiamolo bene in
sodo, se no niente di maraviglioso potrà scaturire dalla storia che son per
narrarvi. 
