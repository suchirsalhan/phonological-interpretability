LÚ-d-AMAR-UTU LUGAL KÁ-DINGIR-RA-KI GIBIL-iš é-sag-íl ù é-zi-da DUMU
d-AG-ku-dúr-ri-ÙRU LUGAL TIN-TIR-KI É-GAL LÚ-dAMAR-UTU LUGAL TIN-⸢TIR⸣-[KI]
IBILA d-AG-ku-dúr-ri-ÙRU LUGAL TIN-⸢TIR⸣-[KI] 1 qa É-GAL LÚ-[d]⸢AMAR-UTU⸣ 1 BÁN
6 1/2 NINDA ša É-GAL LÚ-dAMAR-UTU LUGAL 2 qa [xxx] É-GAL LÚ-d-AMAR-UTU ⸢LUGAL⸣
[TIN-TIR-KI] DUMU d-MUATI-NÍG-DU-ÙRU LUGAL [TIN-TIR-KI] 3 1/3 NINDA É-GAL
LÚ-d-AMAR-UTU LUGAL TIN-TIR-KI DUMU d-MUATI-⸢NÍG-DU-ÙRU⸣ LUGAL TIN-TIR-KI
D-na-bi-um-IBILA-ú-ṣu-úr LUGAL KÁ-DINGIR-RA-KI ti-ri-iṣ qá-ti d-na-bi-um ù
d-AMAR-UTU a-na-ku im-gur-d-EN-LÍL BÀD ra-bí-a-am ša KÁ-DINGIR-RA-KI ša
ul-la-nu-ú-a i-ni-šu i-qú-pu in ki-gal-lim re-eš-ti-im ú-ki-in uš-ši -šu in
um-ma-nim di-ku-ut ma-ti -ia eš-ši-iš lu ab-ni -ma a-na IM LÍMMU-BA
KÁ-DINGIR-RA-KI lu ú-ša-às-ḫi-ir ki-ma ša u₄-um ul-lu-tim re-ši -šu lu ú-ul-lu
BÀD a-na d-AMAR-UTU EN -ia da-mi-iq-ta ti-iz-ka-ar d-na-bi-um-IBILA-ú-ṣur LUGAL
ba-bi-lim-KI ti-ri-iṣ ŠU-II d-AG ù d-AMAR-UTU ana-ku im-gur-d-EN-LÍL BÀD ra-ba-a
ša ba-bi-lim-KI ul-tu GÚ ÍD-a-ra-aḫ-tim UŠ AN-TA šá KÁ-GAL-d-INANNA a-di UŠ
KI-TA ša KÁ-GAL-duraš te-me-en -šu la-bi-ri ú-ṣab-bi -ma mi-it-ḫa-ri-iš a-na
d-AMAR-UTU EN -ia lu-ú e-pu-uš BÀD a-na d-AMAR-UTU qí-bi SIG₅-ti d-AG-IBILA-ÙRU
LUGAL mi-ša-ri RE-É-UM ni-bi-it d-AMAR-UTU bi-nu-ut d-nin-men-na ru-ba-ti
ṣi-ir-tim šar-rat šar-ra-a-tim ti-ri-iṣ qá-ti d-AG ù d-taš-me-tum NUN na-ra-am
d-nin-ši-kù i-nu-um i-na mé-eṣ-ḫe-ru-ti -ia DUMU la ma-am-ma-na-ma a-nu-ku-ma
áš-rat d-AG ù d-AMAR-UTU EN -e-a áš-te-né-eʾ-e-a ka-a-a-nim šá ku-un-ni pa-ar-ṣi
-šu-nu ù šu-ul-lu-mu ki-du-de-e -šu-nu i-ta-ma-a ka-ba-at-tim a-na kit-ti ù
mi-ša-ri ba-ša-a uz-na -a-a d-šà-zu EN mu-du-ú ŠÀ DINGIR-ME ša AN-e ù KI-tim ša
ta-ka-la-at ni-ši-im i-bar-ru-ú ka-a-a-ni ia-a-ši-im ṣa-aḫ-ra-am ša i-na ni-ši
la ut-tu-ú šá ŠÀ -ía ib-re-e -ma i-na KUR ab-ba-nu-ú iš-ku-na-an-ni a-na
re-še-e-ti a-na be-lu-ut ma-a-ti ù ni-šu it-ta-bi ni-bi-ta ú-šá-lik d-LAMMA
dum-qí ina i-di -ía i-na mim-ma e-te-ep-pu-šu-um ú-ša-li-im ši-ip-ra-am
d-NÈ-ERI₁₁-GAL dan-dan-ni DINGIR-MEŠ ú-ša-li-ik i-da -a-a i-na-ar a-a-bi -ia
ú-ša-am-qì-it ga-ri -ia áš-šu-ru-ú šá i-na ze-ru-ut DINGIR-MEŠ ma-at-ak-ka-di-i
i-bé-lu -ma i-na ni-ri -šu ka-ab-tim ú-šá-az-zi-qu ni-ši ma-a-ti a-na-ku en-šu
pí-is-nu-qu mu-uš-te-eʾ-ú EN EN-EN i-na e-mu-qí ga-áš-ra-a-tim šá d-AG ù
d-AMAR-UTU EN-MEŠ -e-a ul-tu ma-at-ak-ka-di-i še-ep -šu-nu ap-ru-us -ma ni-ir
-šu-nu ú-ša-ad-di-im ì-nu-šu d-AG-IBILA-ÙRU LUGAL ba-bi-lu-KI mu-ṭib ŠÀ d-AG ù
d-AMAR-UTU a-na-ku im-gur-d-EN-LÍL BÀD ra-ba-a šá ba-bi-lim-KI ⸢BULUG⸣ reš-ta-a
šá iš-tu ṣa-a-tim šu-pu-ú ki-sur-ra-a šu-úr-šu-du ša la-bar du-úr UD-MEŠ
ki-in-na-a zaq-ru šá šit-nu-nu šá-ma-mi tuk-šu dan-nu e-di-il pi-i KUR a-a-bi
TÙR šum-du-lu ša d-i-gi₄-gi₄ ki-sal-lu pal-ka-a ša d-a-nun-na-ki mé-lit ša-ma-mi
sim-mi-lat ga-an-zèr ⸢na⸣-an-za-az d-lugal-gìr-ra ù d-mes-lam-ta-è ib-rat šá
d-INANNA šar-rat ra-bi-tim maš-kan til-pa-nu ša d-da-gan qu-ra-du TÙR ka-ra-šu
šá qar-ra-du d-MAŠ É ki-di-ni šá d-a-nu-um ù d-EN-LÍL a-šar GIŠ-ḪUR-MEŠ
nak-la-a-ti ša d-é-a EN eridu-KI qaq-qar ni-ṣir-tim šá DINGIR-MEŠ GAL-MEŠ ša
d-i-gi₄-gi₄ ù d-a-nun-na-ki i-na nu-ug ŠÀ -šú-nu ú-kin-nu te-me-en -šu nak-liš
uš-ta-aṣ-bu-ú ú-ul-lu-ú SAG -šú i-na la-bar UD-MEŠ i-ni-iš i-qu-up -ma i-na
zu-un-nim ù ra-a-di ra-bu-tú ut-ta-as-sú-ú i-ga-ru -šú te-mé-en -šu ik-kam-ru
-ma iš-ša-ap-ku ti-la-ni-iš ad-kam -ma um-ma-na-at d-EN-LÍL d-UTU ù d-AMAR-UTU
ú-šá-áš-ši GIŠAL e-mid tup-šik-ku ul-tu GÚ ÍD-a-ra-aḫ-tim šid-di e-li-i ša
KÁ-GAL-d-INANNA a-di GÚ ÍD-a-ra-aḫ-tim šid-di šá-ap-li-i ša KÁ-GAL-duraš e-pe-ri
-šu kam-ru-tu as-sú-uḫ -ma te-me-en -šu la-bi-ru a-ḫi-iṭ ab-re-e -ma i-na áš-ri
reš-ti-i li-bit-ta -šú lu-ú ad-di i-na i-ra-at ki-gal-la i-šid -su lu-ú
ú-šar-ši-id e-bi-iḫ dan-num BAL-RI d-UTU-È lu-ú ú-ša-as-ḫi-ir d-AG-IBILA-ÙRU
áš-ri kan-šu pa-li-iḫ d-AG ù d-AMAR-UTU RE-É-UM mu-ṭib ŠÀ d-pa₄-nun-an-ki
ḫa-aʾ-iṭ te-me-en-na la-bi-ri ša ba-bi-lim-KI mu-ut-tu-ú SIG₄ šá à-aḫ-ra-tim
mu-uš-te-eṣ-bi ki-gal-lu reš-ti-i ša du-ur UD-MEŠ ṣa-bit GIŠAL ša d-i-gi₄-gi₄
za-bil tup-šik-ku ša d-a-nun-na-ki e-piš im-gur-d-EN-LÍL a-na d-AMAR-UTU EN -ia
a-na-ku-ma ma-na-ma LUGAL aḫ-ra-a-tim a-ma-tu -ú-a na-as-qá-a-tim a-na la
šu-us-sú-ki el qí-ba-a-ti -ía a-mat a-na la šub-ši-i ni-iš d-AMAR-UTU be-li -ia
ù d-UTU DINGIR -ia az-kur šum-ma i-nim-ma -a-a sur-ra-tu-ma la
ka-a-a-an-tu-um-ma i-na u₄-mi -šu-ma ṣa-lam LUGAL-ti a-lik ma-aḫ-ri -ia šá BÀD
šu-a-ti i-pu-šu a-mu-úr i-na áš-ri ki-i-nu te-me-en-na ra-bi-i it-ti ALAM -ia
lu-ú ú-ki-in a-na du-ur UD-MEŠ ma-na-ma LUGAL ma-ti-ma lu DUMU lu DUMU-DUMU
a-lik ár-ki -ía šá d-AMAR-UTU a-na be-lu-ut KUR i-nam-bu-ú zi-kir -šú šá e-mu-qí
ù da-na-nu e taš-du-ud ana ŠÀ -ka áš-rat d-AG ù d-AMAR-UTU ši-te-eʾ-e -ma
li-na-ru ga-ri-ka d-AMAR-UTU EN i-ḫa-ṭu pi-i i-bar-ri ŠÀ šá KI d-EN ki-num
i-ku-un-na iš-da -šú šá KI DUMU d-EN ki-num ú-la-bar a-na da-ra-ti ì-nu-ma BÀD
šu-a-ti in-na-ḫu -ma tu-pa-áš-šá-ḫu an-ḫu-us -sú ki-i šá mu-šar-re-e LUGAL a-lik
ma-aḫ-ri -ía a-mu-ru -ma a-šar -šú la ú-nak-ki-ru ši-ṭir MU -ía a-mur -ma KI
mu-šar-re -ka šu-kun i-na qí-bit d-AMAR-UTU EN GAL-i šá la in-nen-nu-ú qí-bit
-sú zi-ki-ir šu-mì -ka liš-šá-kin ana u₄-me da-ru-tú a-na d-AMAR-UTU EN -šú
d-MUATI-A-ÙRU LUGAL KÁ-DIŠ-DIŠ-KI KAR a-gur-ru ana ki-da-nu BÀD ba-li-i-lu
ú-šá-as-ḫir KAR a-na d-AMAR-UTU MUNUS-SIG₅ -šú qí-ba a-na d-AMAR-UTU EN -šú
d-AG-IBILA-ú-ṣur LUGAL KÁ-DINGIR-RA-KI ti-ri-iṣ ŠU-II d-AG ù d-AMAR-UTU KAR
a-gur-ri a-na ki-da-nu BÀD KÁ-DINGIR-RA-KI ú-šá-as-ḫi-ir KAR a-na d-AMAR-UTU
MUNUS-SIG₅ -šú qí-bi d-AG-IBILA-ú-ṣur LUGAL KÁ-DINGIR-RA-KI ti-ri-iṣ ŠU-II d-AG
ù d-AMAR-UTU za-nin é-sag-íl ù KÁ-DINGIR-RA-KI DÙ-ìš KAR ÍD-a-ra-aḫ-ti a-na
d-AMAR-UTU EN -šú KAR a-na d-AMAR-UTU MUNUS-SIG₅ -šu qí-bi d-na-bi-um-IBILA-ÙRU
LUGAL KÁ-DINGIR-RA-KI GÌR-NÍTA KUR-šu-me-ri u URI-KI mu-ki-in iš-di MA-DA
a-na-ku ì-nu-um d-AMAR-UTU EN GAL-ú KUR u ni-ši-im a-na be-lim i-din-nam KUR
a-a-bi -ia ša-la-lam iq-ba-am Ì-nu-mi-šu é-temen-an-ki e-eš-ši-iš e-pu-uš -ma
a-na aš-ri -šu ú-te-er [i-nu d-AMAR]-⸢UTU⸣ LUGAL kiš-šat AN-e u KI-tim x [xx šá
ina] x-si-šú ú-nam-mu-[ú xx] x-ni-šú [xx ra-pa]-áš uz-nam xxx[xx ḫa-a-a-iṭ
ki]-ib-ra-a-tim [xx ṣi-it] ⸢lìb-bi -šu⸣ GAL ma-ṭu-ú iš-šak-na a-na e-nu-tu ma-ti
-šú x[xx] ⸢tam-ši⸣-li ú-ša-áš-ki-na ṣe-ru -šu-un ta-am-ši-li é-sag-íl
i-te-[pu-uš -ma xx]-⸢tim⸣ a-na úri-KI ù si-it-ta-tì ma-ḫa-za pa-ra-aṣ la
si-ma-ti -šu-nu ta-[ak-li-im la me-si xx la] pa-liḫ ú-mi-ša-am-ma
id-de-né-eb-bu-ub ù ⸢a-na ma-ag⸣-ri-tim sat-tuk-ku ú-šab-ṭi-li ú-⸢la⸣-[ap-pi-it
pél-lu-de-e xx iš]-tak-ka-an qé-reb ma-ḫa-zi pa-la-ḫa d-AMAR-UTU LUGAL
DINGIR-MEŠ ⸢ig-mur⸣ kar-šu-uš -šu le-mu-ut-ti URU -šu [i]-⸢te⸣-né-ep-pu-⸢uš⸣
u₄-mi-ša-am -⸢ma⸣ xx [xx] ⸢UN⸣-MEŠ -šú i-na ab-ša-a-ni la ta-ap-šu-úḫ-tim
ú-ḫal-li-iq kul-lat -si-in a-na ta-zi-im-ti -ši-na D-EN-LÍL DINGIR-MEŠ ez-zi-iš
i-gu-ug -⸢ma⸣ [xx] ki-su-úr -šu-un DINGIR-MEŠ a-ši-ib lìb-bi -šu-nu i-zi-bu
at-⸢ma⸣-an -šu-un i-na ug-ga-ti ša ú-še-ri-bi a-na qé-reb šu-an-na-KI d-AMAR-UTU
⸢ti⸣-[iz-qa-ru d-EN-LÍL DINGIR]-⸢MEŠ⸣ us-sa-aḫ-ra a-na nap-ḫar da-ád-mi ša
in-na-du-ú šu-bat -su-un ù UN-MEŠ-KUR šu-me-ri ù URI-KI ša i-mu-ú ša-lam-ta-áš
ú-sa-⸢aḫ⸣-ḫi-ir ka-⸢bat⸣-[ta-áš] ir-ta-ši ta-a-a-ra kul-lat ma-ta-a-ta ka-li
-ši-na i-ḫi-iṭ ib-re-e-ma iš-te-eʾ-e -ma ma-al-ki i-šá-ru bi-bil lìb-bi -ša
it-ta-ma-aḫ qa-tu-uš -šu m-ku-ra-áš LUGAL URU-an-ša-an it-ta-bi ni-bi-it -su
a-na ma-li-ku-tim kul-la-ta nap-ḫar iz-zak-ra šu-⸢um -šú⸣ KUR-qu-ti-i gi-mir
um-man-man-da ú-ka-an-ni-ša a-na še-pi -šu UN-MEŠ ṣal-mat SAG-DU ša
ú-ša-ak-ši-du qa-ta-a -šú i-na ki-it-tim ù mi-šá-ru iš-te-né-eʾ-e-ši-na-a-tim
d-AMAR-UTU EN GAL ta-ru-ú UN-MEŠ -šú ep-še-e-ti -ša dam-qa-a-ta ù lìb-ba -šu
i-ša-ra ḫa-di-iš ip-pa-li-⸢is⸣ a-na URU -šu KÁ-DINGIR-MEŠ-KI a-la-ak -šu iq-bi
ú-ša-aṣ-bi-it -su -ma ḫar-ra-nu TIN-TIR-KI ki-ma ib-ri ù tap-pe-e it-tal-la-ka
i-da-a -šu um-ma-ni -šu rap-ša-a-tim ša ki-ma me-e ÍD la ú-ta-ad-du-ú ni-ba
-šu-un GIŠ-TUKUL-MEŠ -šu-nu ṣa-an-du-ma i-ša-ad-di-ḫa i-da-a -šu ba-lu qab-li ù
ta-ḫa-zi ú-še-ri-ba-áš qé-reb šu-an-na-KI URU -šu KÁ-DINGIR-MEŠ-KI i-ṭi-ir i-na
šap-ša-qí m-d-AG-NÍ-TUKU LUGAL la pa-li-ḫi -šu ú-ma-al-la-a qa-tu-uš -šú UN-MEŠ
TIN-TIR-KI ka-li -šu-nu nap-ḫar KUR-šu-me-ri u URI-KI ru-bé-e ù šak-ka-nak-ka
ša-pal -šu ik-mi-sa ú-na-áš-ši-qu še-pu-uš -šu iḫ-du-ú a-na LUGAL-ú-ti -šú
im-mi-ru pa-nu-uš -šú-un be-lu ša i-na tu-kul-ti -ša ú-bal-li-ṭu mi-tu-ta-an
i-na pu-uš-qu ù ú-de-e ig-mi-lu kul-la-ta-an ṭa-bi-iš ik-ta-ar-ra-bu -šu
iš-tam-ma-ru zi-ki-ir -šu a-na-ku m-ku-ra-áš LUGAL kiš-šat LUGAL GAL LUGAL
dan-nu LUGAL TIN-TIR-KI LUGAL KUR-šu-me-ri ù ak-ka-di-i LUGAL kib-ra-a-ti
er-bé-et-tim DUMU m-ka-am-bu-zi-ia LUGAL GAL LUGAL URU-an-ša-an DUMU DUMU
m-ku-ra-áš LUGAL GAL LUGAL URU-an-ša-an ŠÀ-BAL-BAL m-ši-iš-pi-iš LUGAL GAL LUGAL
URU-an-šá-an NUMUN da-ru-ú ša LUGAL-ú-tu ša d-EN u d-AG ir-a-mu pa-la-a -šu a-na
ṭu-ub lìb-bi -šú-nu iḫ-ši-ḫa ⸢LUGAL⸣-ut -su e-nu-ma a-⸢na qé⸣-reb TIN-TIR-KI
e-ru-bu sa-li-mi-iš i-na ul-ṣi ù ri-ša-a-tim i-na É-GAL ma-al-ki ar-ma-a šu-bat
be-lu-tú D-AMAR-UTU EN GAL lìb-bi ri-it-pa-šu ša ra-⸢im⸣ TIN-TIR-KI ši-⸢ma-a-tiš
iš-ku-na⸣ -an-ni- -ma u₄-mi-šam a-še-eʾ-a pa-la-⸢aḫ⸣ -šú um-ma-ni -ia rap-ša-tim
i-na qé-reb TIN-TIR-KI i-ša-ad-di-ḫa šu-ul-ma-niš nap-ḫar ⸢KUR⸣-[šu-me-ri] ⸢ù⸣
URI-KI mu-gal-⸢li⸣-tim ul ú-šar-ši ⸢URU-KI⸣ KÁ-DINGIR-RA-KI ù kul-lat ma-ḫa-zi
-šu i-na ša-li-im-tim áš-te-eʾ-e DUMU-MEŠ TIN-TIR-[KI xx] ⸢ša⸣ ki-ma la lìb-[bi]
⸢DINGIR⸣ -ma ab-šá-a-ni la si-ma-ti -šú-nu šu-ziz-⸢zu⸣ an-ḫu-ut -su-un
ú-pa-áš-ši-ḫa ú-ša-ap-ṭi-ir sa-ar-ma -šu-nu a-na ep-še-e-ti -[ia dam-qa-a-ti]
d-AMAR-UTU EN ⸢GAL⸣-ú iḫ-de-e -ma a-na ia-a-ti m-ku-ra-áš LUGAL pa-li-iḫ -šu ù
m-ka-am-bu-zi-ia DUMU ṣi-it lìb-bi -[ia ù a]-⸢na⸣ nap-⸢ḫar⸣ um-ma-ni -ia
da-am-qí-iš ik-ru-ub -ma i-na šá-lim-tim ma-ḫar -ša ṭa-bi-iš
ni-it-⸢ta⸣-[al-la-ak i-na qí-bi-ti -šú] ṣir-ti nap-ḫar LUGAL a-ši-ib BÁRA-MEŠ ša
ka-li-iš kib-ra-a-ta iš-tu tam-tim e-li-tim a-di tam-tim šap-li-tim a-ši-ib
⸢na⸣-[gi-i né-su-tim] LUGAL-MEŠ KUR a-mur-ri-i a-ši-ib kuš-ta-ri ka-li -šú-un
bi-lat -su-nu ka-bi-it-tim ú-bi-lu -nim -ma qé-er-ba šu-an-na-KI ú-na-áš-ši-qu
še-pu -ú-a iš-tu [šu-an-na]-⸢KI⸣ a-di URU-aš-šur-KI ù MÙŠ-EREN-KI a-kà-dè-KI
KUR-èš-nu-nak URU-za-am-ba-an URU-me-túr-nu BÀD-DINGIR-KI a-di pa-aṭ KUR-qu-ti-i
ma-ḫa-⸢za⸣ [e]-⸢ber⸣-ti ÍD-IDIGNA ša iš-tu pa-na-ma na-du-ú šu-bat -su-un
DINGIR-MEŠ a-ši-ib lìb-bi -šú-nu a-na áš-ri -šu-nu ú-tir -ma ú-šar-ma-a šu-bat
da-rí-a-ta kul-lat UN-MEŠ -šú-nu ú-pa-aḫ-ḫi-ra -am -ma ú-te-er da-ád-mi -šú-un ù
DINGIR-MEŠ KUR-šu-me-ri ù URI-KI ša m-d-AG-NÍ-TUKU a-na ug-ga-tim EN DINGIR-MEŠ
ú-še-ri-bi a-na qé-reb šu-an-na-KI i-na qí-bi-ti d-AMAR-UTU EN GAL i-na
ša-li-im-tim i-na maš-ta-ki -šu-nu ú-še-ši-ib šu-ba-at ṭu-ub lìb-bi kul-la-ta
DINGIR-MEŠ ša ú-še-ri-bi a-na qé-er-bi ma-ḫa-zi -šu-un u₄-mi-ša-am ma-ḫar d-EN ù
d-AG ša a-ra-ku UD-MEŠ -ia li-ta-mu-ú lit-taz-ka-ru a-ma-a-ta du-un-qí -ia ù
a-na d-AMAR-UTU EN -ia li-iq-bu-ú ša m-ku-ra-áš LUGAL pa-li-ḫi-ka u
m-ka-am-bu-zi-ia DUMU -šú kux[xxx]⸢ib⸣ -šu-nu lu-ú za-ni-ni BÁRA-i-ni a-na
UD-MEŠ ⸢SÙ⸣-[MEŠ xx] ⸢ù⸣ UN-MEŠ TIN-TIR-KI ⸢ik-tar-ra-bu⸣ LUGAL-ú-tu KUR-KUR
ka-li -ši-na šu-ub-ti né-eḫ-tim ú-še-ši-ib [xx KUR]-GI-MUŠEN 2 UZ-TUR-MUŠEN ù 10
TU-GUR₄-MUŠEN-MEŠ e-li KUR-GI-MUŠEN UZ-TUR-MUŠEN-MEŠ ù TU-GUR₄-MUŠEN-MEŠ [xx
u₄]-⸢mi⸣-šam ú-ṭa-aḫ-ḫi-id BÀD im-gur-d-EN-LÍL BÀD GAL-a ša TIN-TIR-⸢KI⸣
[ma-aṣ]-⸢ṣar-ta⸣ -šú du-un-nu-nù áš-te-eʾ-e -ma [xx] ka-a-ri a-gur-ru šá GÚ
ḫa-ri-ṣi ša LUGAL maḫ-ri i-⸢pu⸣-[šu -ma la ú]-⸢šak-li-lu⸣ ši-pi-ir -šu [xx la
ú-ša-as-ḫi-ru URU] ⸢a⸣-na ki-da-a-ni ša LUGAL ma-aḫ-ra la i-pu-šu um-man-ni -šu
di-ku-⸢ut⸣ [ma-ti -šu i-na] ⸢qé-reb⸣ šu-an-na-KI [xx i-na ESIR-UD-DU]-⸢A⸣ ù
SIG₄-AL-ÙR-RA eš-ši-iš e-pu-uš -ma [ú-šak-lil ši-pir -ši]-in [xx GIŠ-IG-MEŠ
GIŠ-EREN MAḪ]-MEŠ ta-aḫ-lu-up-tim ZABAR as-ku-up-pu ù nu-ku-⸢še⸣-[e pi-ti-iq
e-ri-i e-ma KÁ-MEŠ] -⸢ši⸣-na [ú-ra-at-ti] xx] ⸢ši⸣-ṭi-ir šu-mu šá
d-AN-ŠÁR-DÙ-IBILA LUGAL a-lik maḫ-ri -[ia šá qer-ba -šu ap-pa]-⸢al⸣-sa [xx a-na
áš]-⸢ri -šú⸣ D-AMAR-UTU EN GAL ba-⸢laṭ⸣ [u₄-um re-e-qú-ú-tim] [še-bé-e
li-it-tu-ú-ti ku-un GIŠ-GU-ZA ù la-bar pa-le]-⸢e⸣ a-na ši-ri-ik-⸢tim⸣ [šu-úr-kam
ù a-na-ku -ma xx] ⸢lìb⸣-bi -ka a-na da-rí-a-tim [ki KA xx šá-ṭir] ⸢ba⸣-ar IM
m-NÍG-BA-d-AMAR-UTU A [xxx] m-ku-ra-áš LUGAL ŠÁR LUGAL KUR-aš-ša-an DUMU
m-kam-bu-zi-ia LUGAL KUR-aš-ša-an DINGIR-DINGIR GAL-GAL kal KUR-KUR a-na qá-ti
-ia SI-A -ma KUR šu-ub-ti né-eḫ-ti ú-še-šib m-ku-raš LUGAL KUR-KUR ra-ʾi-im
é-sag-íl u é-zi-da A m-kam-bu-zi-ia MAN dan-nu a-na-ku M-an-ti-ʾu-ku-us LUGAL
GAL-ú LUGAL dan-nu LUGAL ŠÁR LUGAL E-KI LUGAL KUR-KUR za-ni-in é-sag-íl ù
é-zi-da IBILA SAG-KAL ša m-si-lu-uk-ku LUGAL LÚ-ma-ak-ka-du-na-a-a LUGAL E-KI
a-na-ku I-nu-ma a-na e-pé-eš é-sag-íl ù é-zi-da lìb-bi ub-lam- -ma SIG₄-ḪI-A
é-sag-íl ù é-zi-da ina KUR-ḫa-at-tim ina ŠU-MIN -ía el-le-ti i-na Ì-GIŠ ru-uš-ti
al-bi-in -ma a-na na-de-e uš-šu ša é-sag-íl ù é-zi-da ub-bi-il Ina ITI ŠE UD 20
KAM MU 43 KAM uš-šu ša é-zi-da É ki-i-ni É d-AG šá qé-reb bar-sìp-KI ad-de-e
uš-ši -šu d-AG IBILA ṣi-i-ri IGI-GÁL-LA DINGIR-MEŠ muš-tar-ḫu ša a-na
ta-na-da-a-ti šit-ku-nu IBILA reš-tu-ú ša d-AMAR-UTU i-lit-ti d-e₄-ru₆-ú-a
šar-rat pa-ti-qát nab-ni-ti ḫa-diš nap-li-is -ma I-na qí-bi-ti -ka ṣi-ir-ti ša
la in-nen-nu-ú qí-bit -su šu-um-qu-ut ma-a-ti a-a-bi -ía ka-šá-du er-ni-it-ti
-ía UGU na-ki-ri ú-šu-uz-zu i-na li-i-ti LUGAL-ú-tu mi-šá-ri pa-le-e bu-a-ri
MU-AN-NA-MEŠ ṭu-ub lìb-bi še-bé-e lit-tu-tu lu ši-ri-ik-ti LUGAL-ú-ti šá
m-an-ti-ʾu-ku-us ù si-lu-uk-ku LUGAL DUMU -šú a-na da-ra-a-ti DUMU ru-bé-e d-AG
IBILA é-sag-íl bu-kúr d-asar-ri reš-tu-ú i-lit-ti d-e₄-ru₆-ú-a šar-rat a-na
é-zi-da É ki-i-ni É d-a-nu-ti -ka šu-bat ṭu-ub lìb-bi -ka i-na ḫi-da-a-tú ù
ri-šá-a-tú i-na e-re-bi -ka i-na qí-bi-ti -ka kit-ti ša la uš-tam-sa-ku li-ri-ku
u₄-mi -ía li-mi-da MU-AN-NA-ti -ía li-kun GIŠ-GU-ZA -ú-a li-il-bi-ir pa-lu -ú-a
i-na GIŠ-DA -ka ṣi-i-ri mu-kin pal-lu-uk-ku AN-e u KI-tim I-na pi-i -ka el-li
liš-tak-ka-nu du-un-qí -ía KUR-KUR-MEŠ TA ṣi-it d-UTU-ši a-di e-re-eb d-UTU-ši
lik-šu-du ŠU-MIN -a-a man-da-at-ti -ši-nu lu-us-ni-iq -ma a-na šuk-lu-lu
é-sag-íl ù é-zi-da lu-bi-il d-AG IBILA SAG-KAL a-na é-zi-da É ki-i-ni i-na
e-re-bi -ka SIG₅-tim m-an-ti-ʾu-ku-us LUGAL KUR-KUR m-si-lu-uk-ku LUGAL DUMU -šú
f-as-ta-ar-ta-ni-ik-ku ḫi-rat -su šar-ra-at da-mi-iq-ti -šú-nu li-iš-šá-kin i-na
pi-i -ka 
